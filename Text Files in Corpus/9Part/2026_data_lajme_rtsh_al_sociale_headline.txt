Raste të reja me viroza dhe COVID në Peqin, 500 urgjenca mjekësore gjatë korrikut
02/08/2022
Muaji korrik ka qenë tejet i ngarkuar në urgjencën e spitalit në bashkinë e Peqinit. Urgjencat nga virozat kanë qenë të përditshme çdo ditë kanë marrë ndihmën e parë mjekësore mbi 15 persona në ditë.
Sipas kryeinfermieres Marije Dehime gjatë korrikut janë paraqitur 500 persona me viroza pacientët kanë qenë të gjithë moshave të ndryshme por më shumë ka patur fëmijë të vegjël që janë paraqitur me të vjella, diarre dhe temperaturë të lartë.Në spital janë shtruar mbi 30 fëmijë të cilët kanë patur nevojë për regjim spitalor.
Gjatë muajit korrik janë paraqitur edhe të moshuar me Covid të cilët janë dërguar për kontrolle te mjeku i familjes.
/rtsh/


