Kushi: Programi Kombëtar i Praktikave të Punës, mundësi reale për të rinjtë!
05/04/2022
408 shkolla në vendin tonë u ofrojnë mundësi të rinjve të zhvillojnë talentet e tyre. Pas procesit mësimor gjatë orëve të pasdites në këto institucione arsimore zhvillohen kurse të artit, zejeve, muzik dhe sport.
Ministrja e Arsimit dhe Sportit, Evis Kushi u shpreh se Programi Kombëtar i Praktikave të Punës është kthyer në një mundësi reale për të rinjtë që të integrohen dhe të japin kontribut brenda vendit në administratën publike, institucionet qendrore, vendore dhe të pavarura.
“Programi Kombëtar i Praktikave të Punës, i cili nisi në vitin 2015 është përmirësuar dhe konsoliduar nga viti në vit dhe sot është kthyer në një mundësi reale për të rinjtë që të integrohen dhe të japin kontribut brenda vendit në administratën publike, institucionet qendrore, vendore dhe të pavarura”, tha Kushi.
Shtimin e numrit të shkollave që ofrojnë mundësi aftësimi për të rinjtë ka rritur gradualisht edhe kërkesën për kurset që ofrojnë këto institucione edukuese.


