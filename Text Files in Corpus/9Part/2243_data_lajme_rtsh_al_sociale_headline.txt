"Sport për Shëndet", projekti synon të nxisë tek fëmijët jetesën e shëndetshme
21/04/2022
Fëmijë të disa shkollave 9-vjecare në Tiranë u bënë pjesë e turneut të Tenisit "Sali Nallbani Open". Përfshirja e tyre në këtë sport nisi me projektin "Sport për Shëndet", por tashmë shumë prej tyre dëshirojnë të bëhen sportistë profesionistë.
Projekti Sport për Shëndet nisi në vitin 2018, me mbështetjen e Bashkisë së Tiranës dhe Ambasadës së Zvicrës në Tiranë, duke i ndihmuar këta fëmijë të kalojnë edhe ngjarje të vështira, si tërmeti apo pandemia.
“Projekti Sport për Shëndet rezultoi edhe një model i sukssesshëm për të nxitur sportin dhe jetesën e shëndetshme për fëmijët e shkollave, që mund të ndiqet edhe më tej", tha abasadori i Zvricrës në vendin tonë.
Në mënyrë simbolike "Tenis Tirana" i dhuroi ambasadorit të Zvicrës në vendin tonë Adrian Maitre, një raketë tenisi me të cilin ka luajtur legjenda e tenisit shqiptar, Sali Nallbani, fitues i 26 çmimeve ndërkombëtare.
/rtsh/


