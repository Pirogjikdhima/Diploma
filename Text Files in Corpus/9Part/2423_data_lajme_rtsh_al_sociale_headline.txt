MASR e angazhuar të përmbushë kërkesat e mësuesve
29/01/2022
Ministria e Arismit është angazhuar të përmbushë kërkesat e mësuesve, që nga rritja e pagesës së transportit dhe orëve suplementare deri tek marrja e masave për të siguruar ngrohjen në shkolla. Aleanca e dy sindiktave të arsimit në Shqipëri ka publikuar njoftimin, pas një takimi me ministren e Arsimit, Evis Kushi.
Aleanca ka marre garanci nga ministria e Arsimt për përmbushjen e kërkesave të tyre, që nga rritja me 40% e pagave të mësuesve brenda mandatit 4 vjeçar të qeverise e deri tek zgjidhja e problematikave të transportit të mësuesve e sigurimi i ngrohjes në shkolla.
Sipas një njoftimi të sindikatave gjatë një takimi me ministren e Arsimit Evis Kushi është dakordësuar se do të rritet me 50% pagesa e transportit për mësuesit dhe do të paguhen me lekë/km për largësinë deri në 50 km.
Po ashtu sipas angazhimit të marrë gjatë këtij takimi, pritet edhe ulja e normës mësimore për mësuesit që janë në 5 vitet e fundit të punës, si dhe do të reduktohen burokracitë shkresore e do të shihet mundësia e kthimit të rregjistrit me nota.
Një tjetër çështje e diskutuar është edhe sigurimi i ngrohjes ngrohja në shkolla. Sindikatat kanë rënë dakord me Ministrinë zgjatjen e kohës së ngrohjes përtej 15 marsit në zona si Korca, Dibra apo Kukësi.
Ministira e Arsimit, po ashtu ka marrë përsipër të likujdohen të gjitha pagesat e vonuara të orëve suplementare dhe provimeve të lirimit, ndërsa do të shihet mundësia e rritjes së vlerës së orëvë suplementare
MASR i qëndron premtimit të rritjes së pagës me 40% brenda mandatit qeverisës dhe i është përgjigjur pozitivisht kërkesës së Sindikatës që rritja të jetë proporcionale për çdo vit.


