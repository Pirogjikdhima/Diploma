Covid-19/ Ministria e Shëndetësisë: 642 qytetarë të infektuar, 1 humbje jete në 24 orët e fundit
11/08/2022
Ministria e Shëndetësisë informoi se në 24 orët e fundit, në të gjithë vendin tonë, janë regjistruar 642 raste të reja infektimesh me COVID-19. Është regjistruar edhe një humbje jete. Një 67-vjeçare nga Korça, nuk arriti të fitojë betejën me Covid.
Nisur nga rritja e numrit të qytetarëve të prekur nga Covid19, Ministria e Shëndetësisë i bën sërish thirrje qytetarëve të mos neglizhojnë vaksinimin anticovid, posaçërisht në këtë periudhë të rritjes së kontakteve, për shkak të lëvizjeve përgjatë sezonit veror.
Çdo person mbi 12 vjeç, mund të vaksinohet në qendrat shëndetësore në të gjithë vendin. Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese.
Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet. Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
“Ju informojmë për situatën në 24 orët e fundit, si vijon: Janë kryer 1708 testime, nga të cilat kanë rezultuar pozitivë me COVID19, 642 qytetarë, në këto bashki: 197 në Tiranë, 56 në Fier, 45 në Durrës, 28 në Vlorë, 25 në Lushnje, 21 në Elbasan, 18 në Sarandë, 17 në Lezhë, nga 16 qytetarë në Kamëz, Gjirokastër, Pogradec, 14 në Devoll, nga 13 qytetarë në Kurbin, Divjakë, 11 në Korçë, 10 në Himarë, nga 9 qytetarë në Shkodër, Krujë, Kavajë, 8 në Peqin, 7 në Gramsh, nga 6 qytetarë në Vorë, Dibër, Berat, Himarë, Skrapar, nga 5 qytetarë në Mirditë, Përmet, nga 4 qytetarë në Tepelenë, Maliq, nga 3 qytetarë në Malësi e Madhe, Bulqizë, Mat, Roskovec, Mallakastër, nga 2 qytetarë në Pukë, Patos, Selenicë, Pustec, Kuçovë, Poliçan, nga 1 qytetar në Fushë Arrëz, Kukës, Has, Tropojë, Shijak, Rrogozhinë, Klos, Delvinë, Kolonjë. Janë 2,498 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 28 pacientë. Në 24 orët e fundit ka një humbje jete me Sars-Cov2: një qytetare nga Korça 67 vjeçe. Ministria e Shëndetësisë dhe Mbrojtjes Sociale i shpreh ngushëllimet familjes. Janë shëruar 5172 qytetarë gjatë 24 orëve të fundit, duke e çuar numrin e të shëruarve në 314,020 që nga fillimi i epidemisë.”- informon MSH.
Statistika (11 Gusht 2022)
Raste të reja ditore 642 Të shëruar në 24 orë 5172 Të shtruar në spitale 28 Humbje jete në 24 orë 1
Testime ditore 1708
Testime totale 1,937,633 Raste pozitive 320,086 Raste të shëruara 314,020 Raste Aktive 2,498 Humbje jete 3,568
Shpërndarja gjeografike e rasteve aktive sipas qarqeve:
Tiranë 698 Fier 482 Durrës 368 Gjirokastër 262 Vlorë 244 Berat 91 Dibër 90 Elbasan 89 Korçë 60 Lezhë 53 Shkodër 36 Kukës 25
/rtsh.al/


