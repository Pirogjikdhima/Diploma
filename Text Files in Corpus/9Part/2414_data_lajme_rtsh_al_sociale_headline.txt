Rindërtimi, kompleksi i banimit në Manëz hap dyert javën e ardhshme për 226 familje
03/02/2022
Kompleksi i banimit në Manëz të Durrësit, i rindërtuar pas tërmetit të 26 nëntorit, do të hapë dyert javën e ardhshme për 226 familje. Duke uruar një ditë të mbarë, Kryeministri Edi Rama ka publikuar mëngjesin e sotëm pamje nga kompleksi, thuajse i përfunduar.
“Mirëmëngjes dhe me apartamentet e reja në Manëz të Durrësit, të cilat do të hapin dyert për 226 familje javën e ardhshme, ju uroj një ditë të mbarë”, shkruan Rama.
Lagjja e re ofron standardet më bashkëkohore të sigurisë dhe cilësisë në ndërtim, me hapësira të bollshme banimi, zonë të gjelbëruar, trotuare dhe ndriçim.
Shumë shpejt do të ndërtohet në zemër të lagjes kopshti dhe shkolla 9-vjeçare dhe një qendër sociale.


