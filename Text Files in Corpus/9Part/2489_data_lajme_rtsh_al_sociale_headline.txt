Fluks pacientësh në pediatrinë e Fierit
06/01/2022
Urgjenca e spitalit Fier dhe shërbimi i pediatrisë po përballet me fluks pacientësh. Rreth 110 fëmijë në 24 orë kanë kërkuar ndihmë shëndetësore në fundvit e ditët e para të janarit, ndërsa rreth 60 fëmijë kanë patur nevojë për shtrim në spital.
Simptomat me të cilat paraqiten fëmijët janë ato të gripit stinor, por dhe covidit, ndërsa numrin më të lartë e zë grupmosha 2-3 vjeç.
Apeli i mjekes shkon për prindërit. Për të shmangur radhët dhe mbingarkesën në urgjencë, mjekja u kërkon prindërve të mos alarmohen, rastet e lehta të përpiqen t'i menaxhojnë vetë, ose në komunikim me mjekun e familjes.
Në të gjithë botën po qarkullojnë njëkohësisht varinati Omicron dhe gripi stinor, të dy viruse me simptoma të ngjashme e që po vënë në vështirësi mjekët për identifikimin e saktë.


