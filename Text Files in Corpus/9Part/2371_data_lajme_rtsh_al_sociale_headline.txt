1 vit nga nisja e vaksinimeve në Shkodër, rreth 139 mijë vaksina të aplikuara. Efekt pozitiv tek të moshuarit
16/02/2022
Më 16 shkurt, si sot një vit më parë nisi vaksinimi anticovid në Shkodër. Gjergj Prevazi dhe Hedije Çaushi janë 2 të moshuar të cilët morën të parët vaksinën anticovid në Shkodër. Kanë ndjekur këshillat e ekspertëve dhe kanë marrë edhe dozën e tretë përforcuese. Gjatë këtij viti nuk kanë patur asnjë problem shëndetësor dhe janë të gatshëm të zbatojnë çdo udhëzim sa i përket mbrojtjes së shëndetit.
Gjatë këtij harku kohor në rrethin e Shkodrës janë vaksinuar rreth 139 mijë qytetarë. Me doza të para janë vaksinuar rreth 65 mijë individë, rreth 60 mijë me 2 doza dhe me doza të 3 rreth 13 mijë!
Grup mosha e cila refuzon më shumë të marrë të paktën 1 dozë të vaksinës janë mosha mesatare dhe te rinjtë poshtë moshës 20 vjeç
Në total, në rrethin e Shkodrës me 2 dozat e vaksinës janë vaksinuar rreth 40% e target grupit.
/rtsh/


