Veliaj: Koha që edhe në futboll, të largohet llumi e t’i jepet dorë talenteve!
24/01/2022
Luiza Gega u rendit e dyta në garën e 3000 metrave në salla të mbyllura në “Manchester World Indoor Tour” në Angli këtë të shtunë, rezultat që i siguron dhe një biletë për Kampionatin Botëror të sallave të mbyllura që zhvillohet muajt e ardhshëm në Beograd.
Kjo arritje është përshëndetur dhe nga kryetari i bashkisë së Tiranës Erion Veliaj. Përmes një statusi në rrjete sociale Veliaj shprehet se është koha që edhe në futboll, të largohet llumi e t’i jepet dorë talenteve që e kanë pasion futbollin.
“Ja prova se kur sporti e qyteti bashkëpunojnë ka rezultat. Koha që në çdo disiplinë, edhe në futboll, të largohet llumi e t’i jepet dorë talenteve që e kanë pasion futbollin, jo biznes. Forca! Luiza Gega super, renditet e dyta në turneun e Mançesterit”, shprehet Veliaj.


