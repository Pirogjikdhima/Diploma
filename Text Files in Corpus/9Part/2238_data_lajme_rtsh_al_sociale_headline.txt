AKU, gjobë 400 mijë lekë për produkte jashtë standardit për konsum
22/04/2022
Autoriteti Kombëtar i Ushqimit ka kryer në shkallë vendi mbi 158 inspektime në subjekte të ndryshme tregtare gjatë 24 orëve të fundit.
Sipas AKU-së, 273 inspektime janë kryer në pikat e kalimit kufitar, nga ku janë marrë dhe 4 mostra për analiza laboratorike.
Nga kontrollet e kryera, janë bllokuar dhe asgjësuar 240 kg produkte që kanë rezultuar jashtë standardeve për konsum, ndërsa janë marrë 16 mostra për analiza laboratorike.
Për shkeljet e konstatuara AKU ka vendosur masën gjobë në vlerën 400 mijë lekë, si dhe ka dhënë 33 masa administrative paralajmërime për mangësitë e evidentuara.
AKU i bën apel subjekteve të respektojnë standardet dhe rregullat e sigurisë ushqimore, teksa njofton se do të intensifikojë kontrollet me afrimin e sezonit veror.


