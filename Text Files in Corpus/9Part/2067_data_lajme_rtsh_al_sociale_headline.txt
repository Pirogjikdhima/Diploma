Universiteti i Tiranës prezanton dokumentin për eleminimin e dhunës dhe ngacmimit seksual
14/07/2022
Universiteti i Tiranës është institucioni i parë arsimor që prezantoi dokumentin për eleminimin e dhunës dhe ngacmimit seksual.
Rektori i Universitetit të Tiranës Artan Hoxha tha se dokumenti përcakton rregulla dhe procedura të qarta për parandalimin dhe adresimin e rasteve të dhunës, ngacmimit seksual apo abuzimit me autoritetin.
Dokumenti u realizua edhe me ekspertizën e Programit të Kombeve të Bashkuara për Zhvillimin, duke synuar krijimin e një mjedisi sa më të sigurt brenda institucioneve arsimore.
/rtsh/


