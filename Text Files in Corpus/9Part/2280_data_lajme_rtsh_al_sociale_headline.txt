Rritja e çmimeve rëndon xhepat e studentëve
07/04/2022
Rritja e çmimeve ka ndikuar edhe në jetën e studentëve. Shumë prej tyre që vinë nga rrethet dhe jetojnë në shtëpi me qira apo konvikte u janë rritur shpenzimet dhe detyrohen të kërkojnë para shtesë nga familjet e tyre.
Studentët thonë se veç produkteve të shportës u duhet të shpenzojnë shumë edhe për transportin, ndaj dhe i kanë reduktuar udhëtimet për në familje.
Enxhi Bibo studion prej 3 vitesh në degën e Kimisë në Fakultetin e Shkencave të Natyrës në Tirane. Ajo është nga Delvina dhe familja e saj i mbulon të gjitha shpenzimet e studimeve.
21 vjeçarja thotë se rritja e çmimeve në shërbime, por dhe në ushqime nga muaji mars kanë rritur shpenzimet e saj, duke ja bërë më të vështirë jetën studentore në kryeqytet.
Për të menaxhuar buxhetin mujor për 4000 lekësh që familja i jep, i duhet të kursejë shumë, dhe të heqë dorë nga shpenzimet ditore të ushqimeve të shpejta kur qëndron gjatë në shkollë.
Anisa studente në vitin e dytë thotë se tashme në market merr vetëm produktet bazë e të nevojshme, pasi çmimet e rritura kanë nisur të rëndojnë xhepat e saj.
Ndërsa Preng Macaj nga Mirdita që ndjek vitin e parë master në kimi sqaron se çdo muaji i kërkon familjes nga 5000 lekë shtesë nga buxheti prej 35 000 lekësh që ata i kanë përcaktuar.
E vetmja kërkesë e studentëve është që të merren masa që situata të normalizohet dhe jeta e tyre të mos vështirësohet më tej.


