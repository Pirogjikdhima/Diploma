5 humbje jete në 24 orët e fundit nga COVID-19, MSH: Vaksinohuni sa më parë, merrni dozën e tretë përforcuese!
22/01/2022
Ministria e Shëndetësisë ka njoftuar se në 24 orët e fundit kanë humbur jetën 5 qytetarë si pasojë e virusit COVID-19.
Nga 6 598 testime që janë kryer për COVID-19 në Shqipëri në 24 orët e fundit, Ministria e Shëndetësisë bën me dije se 2 230 qytetarë kanë rezultuar të infektuar me këtë virus.
Aktualisht në spitalet COVID po marrin trajtim 146 pacientë, nga të cilët 14 janë në gjendje më të rënduar.
Në 24 orët e fundit janë shëruar 1 894 qytetarë, duke e çuar numrin e tyre në 218 679 që nga fillimi i epidemisë.
Ministria e Shëndetësisë apelon që qytetarët të vaksinohen sa më parë, ndërsa ata që kanë më shumë se 6 muaj nga marrja e dozës së dytë të vaksinës antiCOVID, të marrin edhe dozën përforcuese.
Njoftimi i plotë:
Ministria e Shëndetësisë i bën apel qytetarëve të vaksinohen sa më parë, për të mbrojtur veten dhe shëndetin e të tjerëve.
Çdo qytetar mbi 16 vjeç, mund të vaksinohet në qendrën shëndetësore ose në pikën më të afërt të vaksinimit të përqëndruar.
Vaksinimi është i hapur edhe për fëmijët +12 vjeç me probleme të sistemit imunitar, me rekomandim nga mjeku.
MSHMS apelon qytetarët që kanë kaluar 6 muaj nga kryerja e dozës së dytë të vaksinës, të drejtohen në qendrat shëndetësore ose pikat e vaksinimit të përqëndruar, për t’u vaksinuar me dozën e tretë përforcuese.
Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
Ministria e Shëndetësisë i kujton qytetarëve se respektimi i protokolleve anticovid është domosdoshmëri për mbrojtjen e shëndetit.
Vendosja e maskës është e detyrueshme në çdo ambient të mbyllur. Shmangni grumbullimet dhe ajrosni ambientet ku qëndroni, për të kufizuar përhapjen e Covid-19.
Nëse dyshoni se jeni të prekur nga COVID19 apo keni shenja të sëmundjes, izolohuni menjëherë dhe kontaktoni me mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
Ju informojmë për situatën në 24 orët e fundit, si vijon: Janë kryer 6,598 testime, nga të cilat kanë rezultuar pozitivë me COVID19, 2,230 qytetarë, në këto bashki:
1053 në Tiranë, 133 në Shkodër, 91 në Durrës, 74 në Fier, 66 në Vlorë, 52 në Sarandë, 49 në Elbasan, 47 në Gjirokastër, 44 Lushnje, Berat, 40 në Kamëz, 37 në Vorë, Korçë, 35 në Krujë, 28 në Lezhë, Tepelenë, 24 në Pogradec, 23 në Kuçovë, 22 në Gramsh, 21 në Skrapar, 19 në Patos, 18 në Kurbin, 17 në Peqin, 16 në Mallakastër, 15 në Divjakë, 13 në Dimal, 12 në Kavajë, Devoll, 11 në Vau Dejës, Mirditë, 10 në Dibër, Mat, 9 në Pukë, Kukës, Belsh, 8 në Malësi e Madhe, 7 në Përmet, 6 në Delvinë, Kolonjë, Cërrik, 5 në Fushë-Arrëz, Has, Këlcyrë, 4 në Tropojë, Shijak, Selenicë, Memaliaj, 3 në Rrogozhinë, Rroskovec, Konispol, Dropull, Poliçan, Librazhd, 2 në Klos, Himarë, Prrenjas, 1 në Finiq, Libohovë, Maliq.
Janë 24,436 pacientë aktivë me COVID19 në të gjithë vendin.
Aktualisht në spitalet COVID po marrin trajtim 146 pacientë, nga të cilët 14 janë në gjendje më të rënduar. Në 24 orët e fundit me gjithë përpjekjet e stafit mjekësor ka pesë humbje jete me SARS-COV2 pozitiv: Një qytetar nga Elbasani 60 vjeç, dy qytetarë nga Tirana 60 dhe 77 vjeç, një qytetar nga Rrësheni 77 vjeç, një qytetar nga Saranda 80 vjeç.
Ministria e Shëndetësisë dhe Mbrojtjes Sociale u shpreh ngushëllimet familjarëve.
Janë shëruar 1,894 qytetarë gjatë 24 orëve të fundit, duke e çuar numrin e të shëruarve në 218,679 që nga fillimi i epidemisë.
Statistika (22 Janar 2022)
Raste të reja ditore 2,230 Të shëruar në 24 orë 1,894 Të shtruar në spitale 146 Humbje jete në 24 orë 5 Testime ditore 6,598
Testime totale 1,621,211 Raste pozitive 246,412 Raste të shëruara 218,679 Raste Aktive 24,436 Humbje jete 3,297
Shpërndarja gjeografike e rasteve aktive sipas qarqeve:
Tiranë 11,288 Fier 1,913 Elbasan 1,707 Durrës 1,644 Shkodër 1,761 Vlorë 1,498 Gjirokastër 1,192 Korçë 984 Berat 958 Lezhë 908 Dibër 306 Kukës 277
/rtsh.al/


