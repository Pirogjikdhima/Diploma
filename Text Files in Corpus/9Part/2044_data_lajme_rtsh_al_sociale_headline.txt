Studimet e origjinës së Covid, provat tregojnë se erdhi nga tregu në Wuhan
26/07/2022
Shkencëtarët thonë se ka "prova bindëse" që tregu Huanan i ushqimeve të detit dhe kafshëve të egra në Wuhan ishte në qendër të shpërthimit të Covid-19. Dy studime të rishikuara nga kolegët, të publikuara të martën, rishqyrtojnë informacionin nga shpërthimi fillestar në qytetin kinez.
Një nga studimet tregon se rastet më të hershme të njohura u grumbulluan rreth atij tregu. Ndërsa tjetri përdor informacionin gjenetik për të gjurmuar kohën e shpërthimit. Ai sugjeron se ka pasur dy variante të futura te njerëzit në nëntor ose në fillim të dhjetorit 2019.
Së bashku, studiuesit thonë se kjo provë paraqet një pamje që Sars-Cov-2 ishte i pranishëm në gjitarët e gjallë që u shitën në tregun Huanan në fund të vitit 2019. Ata thonë se u transmetua te njerëzit që punonin ose bënin pazar atje në dy "ngjarje të ndara", ku një njeri u infektua nga virusi nga një kafshë.
Një nga studiuesit e përfshirë, virologu Prof David Robertson nga Universiteti i Glasgoë, i tha BBC Neës se ai shpresonte se studimet do të "korrigjonin të dhënat e rreme se virusi erdhi nga një laborator. BBC
/rtsh.al/


