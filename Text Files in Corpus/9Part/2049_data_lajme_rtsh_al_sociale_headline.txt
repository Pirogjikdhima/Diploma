Covid-19/ Ministria e Shëndetësisë: Në 24 orët e fundit 2 viktima, 233 të infektuar
25/07/2022
Ministria e Shëndetësisë bëri të ditur se gjatë 24 orëve të fundit, në vendin tonë, janë kryer 606 testime, nga ku 233 qytetarë kanë rezultuar pozitiv me Covid-19. Sipas njoftimit të Ministrisë së Shëndetësisë, bëhet e ditur se fatkeqësisht dy persona kanë humbur jetën, ndërkohë 1044 janë shëruar.
Nisur nga rritja e numrit të qytetarëve të prekur nga Covid19, Ministria e Shëndetësisë i bën sërish thirrje qytetarëve të mos neglizhojnë vaksinimin anticovid, posaçërisht në këtë periudhë të rritjes së kontakteve, për shkak të lëvizjeve përgjatë sezonit veror.
Çdo person mbi 12 vjeç, mund të vaksinohet në qendrat shëndetësore në të gjithë vendin. Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese.
Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet. Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
“Ju informojmë për situatën në 24 orët e fundit, si vijon: Janë kryer 606 testime, nga të cilat kanë rezultuar pozitivë me COVID19, 233 qytetarë, në këto bashki: 78 në Tiranë, 24 në Vlorë, 22 në Librazhd, 13 në Lushnje, 12 në Berat, 11 në Durrës, 10 në Kavajë, nga 8 qytetarë në Divjakë, Sarandë, 7 në Gramsh, 6 në Devoll, 5 në Shkodër, 4 në Lezhë, nga 3 qytetarë në Mallakastër, Delvinë, Tepelenë, nga 2 qytetarë në Malësi e Madhe, Fushë Arrëz, Gjirokastër, Përmet, Pogradec, nga 1 qytetar në Pukë, Kukës, Has, Mirditë, Kolonjë, Prrenjas. Janë 8,997 qytetarë aktivë me Covid19 në gjithë vendin. Aktualisht në spitalin COVID3 po marrin trajtim 32 pacientë. Në 24 orët e fundit ka dy humbje jete me Sars-Cov2: një qytetar nga Tirana 66 vjeç, një qytetar nga Durrësi 81 vjeç. Janë shëruar 1044 qytetarë gjatë 24 orëve të fundit, duke e çuar numrin e të shëruarve në 292,597 që nga fillimi i epidemisë.”- njofton MSH.
Statistika (25 Korrik 2022)
Raste të reja ditore 233 Të shëruar në 24 orë 1044 Të shtruar në spitale 32 Humbje jete në 24 orë 2 Testime ditore 606
Testime totale 1,903,035 Raste pozitive 305,123 Raste të shëruara 292,597 Raste Aktive 8,997 Humbje jete 3,529
Shpërndarja gjeografike e rasteve aktive sipas qarqeve:
Tiranë 5,264 Durrës 637 Fier 620 Vlorë 463 Elbasan 400 Shkodër 379 Berat 368 Korçë 260 Lezhë 244 Gjirokastër 177 Dibër 127
/rtsh.al/


