Biga Basta & Vesa Luma: Synojnë finishin në Fest 62
20/12/2023
Big Basta dhe Vesa Luma, pak minuta përpara nisjes së natës së dytë të Fest 62 kanë ndarë emocionet jo vetëm të spektaklit, por edhe të bashkëpunimit të tyre në krijimin e këngës.
Sipas Big Basta, pritshmëritë janë të larta dhe bashkë me Vesën synojnë finishin.
“Por deri kur të mbërrijmë në atë moment është mirë që të kënaqemi pa fund. Kënga që nga fillimi deri në fund ka pasur energji pozitive. Ka ecur fjollë dhe bashkëpunimi me Vesën”, tha Big Basta për Arjola Shehun në “Magjia para shfaqes”.
Ndërsa për Vesën çdo gjë ka qenë e bukur dhe shfaqja është një bonus.
“Kam shumë emocione që ngjitem në skenë. Çdo gjë ka qenë e bukur që në prova. Emocioni shtohet, përgjegjësia është e madhe sepse jemi dhe dueti që hapim natën e dytë të Fest 62”, tha vesa Luma.

/rtsh.al/


