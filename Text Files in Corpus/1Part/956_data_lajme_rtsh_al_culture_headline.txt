Ndahet nga jeta regjisori dhe gazetari i njohur, Ilir Buçpapaj
24/01/2022
Është ndarë nga jeta në moshën, 69 vjeçare pas një ataku në zemër gazetari dhe regjisori i shquar i RTSH-së, Ilir Buçpapaj.
Ai punoi pa ndërprerë për 37 vite, ku trajtoi me sukses kronikën, lajmin, telereportazhin, portretin dhe gjerësisht dokumentarin televiziv.
Buçpapaj ka realizuar më shumë se 750 dokumentarë televizivë me temë historike kushtuar periudhave kulmore dhe figurave të ndritura të historisë sonë, si dhe 300 telereportazhe.
Ilir Buçpapaj ka marrë shumë çmime dhe vlerësime nga organizatat e gazetarëve në Shqipëri dhe rajon, por edhe institucionet e kulturës në Shqipëri, Kosovë, Maqedoni , Mal të Zi dhe Dipasporë.
Ai mbante titullin “Qytetar Nderi” nga krahina e Kelmendit, Devollit dhe Tropojës.
Në tre-katër vitet e fundit ka jetuar e punuar bashkë me familjen e tij,në qytetin e Nju Jorkut, ku edhe ndërroi jetë. /rtsh/


