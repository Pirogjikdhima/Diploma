“Është e jona Shqipëria”, publiku në këmbë për të kënduar me Armaldo Kllogjeri, Bakën dhe Era Rusi
05/05/2023
Mjafton të përzgjedhësh perlat e muzikës sonë popullore dhe suksesin e ke të garantuar.
Këtë ka bërë i ashtuquajturi "Maestro", tenori i TKOBAP, Armaldo Kllogjeri, në rolin e këngëtarit dhe prezantuesit të koncertit, "Maestro troket Folk" në sallën e TKOBAP, me pjesëmarrjen e orkestrës së ansamblit, këngëtarëve Ylli Baka dhe Era Rusit.
Kjo e fundit paraqiti një këngë të re të albumit të saj, pa dashur të shpërfaqë titullin.
Këngë korçare, shkodrane, tiranase, përmetare etj, këngë për Ismail Qemalin, Ali Pashë Tepelenën, valle tiranase, valle e Gorës, do të jenë pjesë e koncertit për të çliruar ashtu siç di vetëm muzika shqiptare, energji e vitalitet shpërthyes.

/rtsh.al/


