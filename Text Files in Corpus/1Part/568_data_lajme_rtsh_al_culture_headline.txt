Traditat e Çamërisë, fëmijët e kursit të skenografisë dhe kostumografisë në QKKF shpalosin talentin
20/05/2023
Një ekspozitë e veçantë është hapur të premten në mjediset e Qendrës Kombëtare të Kulturës për Fëmijë (QKKF) në kryeqytet. Fëmijët e Kursit të Skenografisë dhe Kostumografisë pranë kësaj qendre, nën kujdesin e kuratores Sergina Neziri, sollën në këtë ekspozitë punime interesante dhe që reflektonin ngjyrat e spikatura të trevës së Çamërisë.
Çamëria me traditat dhe veshjet e saj të spikatura ka qenë tematika e një ekspozite të veçantë, të hapur të premten në mjediset e Qendrës Kombëtare të Kulturës për Fëmijë (QKKF) në kryeqytet.
Fëmijët e Kursit të Skenografisë dhe Kostumografisë pranë kësaj qendre, nën kujdesin e kuratores Sergina Neziri, sollën në këtë ekspozitë punime interesante dhe që reflektonin ngjyrat e spikatura të kësaj treve shqiptare.
Ndërkaq, disa prej prej fëmijëve pjesëmarrës kanë rrëfyer edhe kënaqësinë e përgatitjes së punimeve për këtë ekspozitë.
Skenografia dhe Kostumografia është vetëm njëri nga kurset e shumta që organizohen në mjediset e Qendrës Kombëtare të Kulturës për Fëmijë, aty ku artistët e së ardhmes hedhin hapat e tyre të parë.

/rtsh.al/


