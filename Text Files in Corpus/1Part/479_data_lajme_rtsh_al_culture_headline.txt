Nata e dytë e Festivalit Folklorik Kombëtar në Gjirokastër
26/06/2023
Ka qenë Polifonia ajo që ka çelur natën e dytë të Festivalit Folklorik Kombëtar. Me pas janë shfaqur grupet folklorike të qarkut të Lezhës, që kënduan ninulla, këngë trimash, vaji etj. Shqiptaret e Malit të Zi ishin të tretet në natën e dytë që performuan.
Në natën e dytë të Festivalit Folklorik Kombëtar të Gjirokastrës, janë ngjitur në skenë grupet folklorike të qarkut të Lezhës dhe Vlorës, si dhe grupin e shqiptareve të Malit të Zi.
Folklori muzikor lezhjan erdhi në festival si një pjesë e rëndësishme e krijimtarisë folkloristike shqiptare. Ai ishte përzgjedhur nga tre rajone gjeografike të Lezhës, si dhe nga dy oaze folkloristike, Kallmeti dhe Pllana.
Me interes është pritur materiali i sjellë nga grupi folklorik i Vlorës i cili tërhoqi vëmendjen me polifoninë e njohur.
Me duartrokitje u priten grupet folklorike të shqiptareve të Malit të Zi, nga Ulqini, Tuzi, Plava, Gucia.
Repertori i pasur u ndoq me vëmendje jo vetëm nga artdashës shqiptare por edhe nga turistë të shumtë që janë në Gjirokastër e kanë mundësi të ndjekin nga afër edicionin e 11 të Festivalit Folklorik Kombëtar.
Gazetare Amela Koçerri
/RTSH/


