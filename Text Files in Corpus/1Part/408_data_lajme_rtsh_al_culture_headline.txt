Ndërron jetë këngëtarja e famshme irlandeze, Sinéad O'Connor
26/07/2023
Këngëtarja dhe aktivistja e njohur irlandeze, Sinéad O'Connor, ka ndërruar jetë në moshën 56-vjeçare. Në një deklaratë, familja e këngëtares tha:
“Me pikëllim të madh njoftojmë ndarjen nga jeta të Sinéad-it tonë të dashur. Familja dhe miqtë e saj janë të shkatërruar dhe kanë kërkuar privatësi në këtë kohë shumë të vështirë”.- thuhet në deklaratë.
Ajo u bë mjaft e njohur për këngën e saj Nothing Compares 2 U, e kompozuar në vitin 1990, e cila, për shumë kohë, ishte numri një në mbarë botën.
Këngëtarja ishte e hapur në pikëpamjet e saj sociale dhe politike. Gjatë karrierës së saj ajo prodhoi në studio 10 albume.
/rtsh.al/


