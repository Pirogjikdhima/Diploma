Një kalvados me Robert Shvarc, miqtë kujtojnë 20-vjetorin e ndarjes nga jeta me pijen e tij
26/04/2023
Një pije kalvados me Robert Shvarc. Në mungesë të tij, në 20-vjetorin e ndarjes nga jeta familjarët, miqtë kanë kujtuar e kanë pirë pijen e preferuar të Mjeshtrit të Madh të përkthimit në gjuhën shqipe, përkthyesit të letërsisë moderne edhe në vitet kur kjo dukej e pamundur.
Ai qe njeriu që tentoi ta bëjë, si njohës i shkëlqyer i gjermanishtes, pasi kishte edhe një gjysh austriak, duke i sjellë letërsisë shqipe tituj e autorë të mëdhenj gjermanë dhe botërorë, që ndriçuan dhe shenjuan ndërgjegjen kolektive shqiptare në prag të rënies së komunizmit si: Remark me romanet “Tre shokët”, “Harku i triumfit”, “Asgjë e re nga fronti i perëndimit”, “Shkëndija e jetës”, Obelisku i zi”, poezi e balada nga Gëte, Cifutka e Toeldos dhe Francisko Goja të Lion Fojtvagner, "Arturo Ui", "Nëna Kurajë dhe fëmijët e saj", Opera "për tre grosh", e një sërë dramash të tjera nga Bertold Breht, apo "Nderi i humbur i Katerina Blumit" nga Hajnrih Beln, poezi nga Hanrik Hajne etj.
Duke parë edhe ekspozitën e çelur për të me foto nga Roland Tasho.

Gazetare: Magdalena Alla
/rtsh/


