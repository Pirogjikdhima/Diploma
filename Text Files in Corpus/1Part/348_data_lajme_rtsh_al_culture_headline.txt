Europianët "njihen" me Spaçin/ Kamp veror në ish-burgun famëkeq, thirrje për ta kthyer në muze
01/09/2023
Ish-burgu famëkeq i Spaçit në Mirditë është kthyer në epiqendrën e të rinjve nga vende të ndryshme të Europës në këto ditë vere.
Për të pestin vit radhazi në vendin simbol të diktaturës së egër komuniste në Shqipëri u organizua kampi veror.
Të rinjtë europianë u njohën me historikun e së kaluarës komuniste, si dhe ndanë eksperiencat e vendeve të tyre.
Aktivitete të tilla shihen si mjaft të rëndësishme, që historia t’u përcillet brezave brenda dhe jashtë vendit dhe mos të harrohet.
"Kemi pasur shumë regjistrime. Kemi përzgjedhur 10 nga këto shumë. Është zhvillim pozitiv, sepse vitet e tjera kemi pasur mungesa nga të rinj dhe të reja nga Shqipëria," thotë Luigj Mila, drejtues i organizatës "Muzeumi i burgut të Spaçit".
Agjipeshkvi i dioqezës Shkodër–Pult, Imzot Angelo Masafra, tha se është domosdoshmëri që ish-burgu i Spaçit të rikthehet në një muze kujtese, ndërsa në të njëjtën linjë ishte dhe kryebashkiaku i Mirditës, Albert Mëlyshi.
/rtsh.al/


