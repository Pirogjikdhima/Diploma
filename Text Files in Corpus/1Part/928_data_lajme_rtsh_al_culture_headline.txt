Ambasada amerikane: Sot Dita Ndërkombëtare e Monumenteve dhe Vendeve Historike
18/04/2022
Sot është Dita Ndërkombëtare e Monumenteve dhe Vendeve Historike. Ambasada Amerikane në Tiranë me anë të një postimi në rrjetet sociale ‘vë theksin’ te nevoja për ruajtjen e monumenteve dhe vendeve historike, si dhe për vlerësimin e larmisë së trashëgimisë kulturore në mbarë botën.
Ambasada bën me dije se gjatë 20 viteve të fundit, SHBA-të kanë investuar më shumë se 1.2 milionë dollarë në mbrojtje të trashëgimisë së pasur kulturore të Shqipërisë.
Njoftimi:
Sot është Dita Ndërkombëtare e Monumenteve dhe Vendeve Historike. Kjo ditë sjell në vëmendje nevojën për të ruajtur monumentet dhe vendet historike, si dhe për të vlerësuar larminë e trashëgimisë kulturore në mbarë botën. Ambasada e Shteteve të Bashkuara të Amerikës në Tiranë është krenare që ka mbështetur ruajtjen dhe restaurimin e vendeve, objekteve, dhe formave të ndryshme të shprehjes së trashëgimisë kulturore shqiptare nëpërmjet Programit të Fondit të Ambasadorëve për Ruajtjen e Trashëgimisë Kulturore (AFCP). A e dini se përgjatë 20 viteve të fundit, Shtetet e Bashkuara kanë investuar më shumë se 1.2 milionë dollarë në mbrojtje të trashëgimisë së pasur kulturore të Shqipërisë? Këto projekte përfshijnë monumente të rëndësishme si Kulla e Sahatit në Tiranë, kalaja e Gjirokastrës, kështjella e Lezhës, Shën Nikolla në Voskopojë dhe shumë të tjera. Cili është monumenti juaj i preferuar në Shqipëri?

/rtsh.al/


