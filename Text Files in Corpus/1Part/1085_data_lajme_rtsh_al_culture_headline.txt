Dropull, Ministria e Kulturës transformon kishën e Peshkëpisë
17/03/2021
Ikona e besimit dhe arkitekturës bizantine, Kisha e Peshkëpise në Dropullin e Poshtëm, vetëm pak kohë më parë ofronte këto pamje, që i'a venitnin vezullimin e saj shekullor, si një objekt mirësie, besimi dhe vlere të trashegimisë kulturore e shpirtërore, të një populli që ka besuar fort në zot. Duke parë këtë gjendje aspak të mirë të objektit religjoz në rrënim e sipër, ka ndërhyrë ministria e kulturës, me një një fond prej 24 milionë lekësh, bëri të mundur ,ruajtjen e vlerave më të mira arkitekturore të saj dhe gjithë objektet brenda, që e bëjnë të magjishme këtë kishë.
Kisha e Peshkëpisë që daton në vitin 619 dhe që mori formë përfundimtare në shek.XII, pas restaurimit nuk do jetë thjesht një objekt i besimit fetar, por një atraksion për turistët e huaj dhe vendas.
E ndodhur në një pozicion gjeografik ndër më piktoresket në zonë, me qiparisat që ja shtojne bukurinë dhe freskinë, me ikonat dhe pikturat murale brenda saj, me Drinon që i kalon poshtë, e mbi të gjitha me historinë e saj, kisha do të mirëpresë , besimtarë ortodoksë, e vizitore nga mbarë vendi e bota.


