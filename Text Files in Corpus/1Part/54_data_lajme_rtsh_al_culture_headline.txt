Muzeu i Artit Mesjetar - Mbi 30 mijë vizitorë interes për artin bizantin e postbizantin
08/01/2024
Mbi 30 mijë vizitorë kanë treguar interes për t’u njohur me pasurinë që mbart Muzeu i Artit Mesjetar në Korçë. Gjatë ditëve të festave të fundvitit, ka pasur mbi 100 të tillë në ditë që kanë vizituar këtë muze, i cili ka në fondin e tij gati 8 mijë objekte të ndryshme.
“Viti 2023 shënoi dhe numrin më të madh të vizitorëve që muzeu kombëtar i artit mesjetar ka pasur, numërohen mbi 30 mijë vizitor ku shumica janë të huaj por mund të themi që kemi një rritje të ndjeshme të vizitorëve shqiptar”, tha drejtoresha e Muzeut Kombëtar të Artit Mesjetar Fjoralba Prifti.
Edhe në ditët e para të këtij viti, ky Muze shfaq interes, kryesisht për vizitorë të huaj. Koleksioni i ikonave të këtij muzeu është më i madhi në numër dhe më interesanti në vlera historike, fetare dhe artistike në Shqipëri e më gjerë.

/RTSH/


