Drama “Adela” shkon në Korçë, publiku mirëpret shfaqjen me autor Leka Bungon
21/02/2022
Këtë fundjavë, për dy netë, të shtunën e të dielën, Teatri i Korçës, ngriti perdet e skenës për një shfaqje me një tematikë mjaft aktuale, dramën “Adela” me skenar dhe regji nga “Mjeshtri i Madh”, Leka Bungo.
Ndonëse e ekranizuar më parë, skena ka të tjera emocione. Publiku i Korçës dhuroi duartrokitje të merituara.
Drama bazohet në tri personazhe. Në rolin e prokurorit të rëndësishëm e të korruptuar ishte aktori i Teatrit të Fierit, Astrit Hasani, në rolin e Adit, të birit të prokurorit, Laert Vasili dhe në rolin e Adelës, vajzës së re që gjendet në udhëkryqin mes ndjenjave për Adin, të birin e prokurorit, dhe nevojës për para e pushtet, që gëzon prokurori, aktoren Arjola Basho.
Për aktorin Laert Vasili, suksesi kësaj drame i dedikohet autorit të saj, regjisorit Leka Bungo.
Drama “Adela” do të vijojë rrugëtimin edhe në teatro të tjera të vendit.
/rtsh/


