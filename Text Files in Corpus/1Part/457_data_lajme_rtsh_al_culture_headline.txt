'S'po gjej babain e fëmijëve!'. Roza Lati: Është me të ndjerë'
01/07/2023
Roza Lati ishte e ftuara e Ermalit në 'Më prit në fundjavë' teksa rrëfeu mbi projektet e saj më të fundit. Fotosesioni i ri ngjalli kureshtjen online, kureshtje që ajo thotë se e merr edhe për shkak të tematikave specifike që përdor.
Ermali tregoi se herën e fundit që ishin takuar kishte dëgjuar që Roza fliste shpesh për lutjet, teksa ajo shtoi: 'Lutjet funksionojnë, kam fituar një qetësi brenda vetes që çdo gjë do shkojë mirë. Fuqia e lutjes është e madhe, bëni mirë se do të gjeni mirë, mbajeni shpirtin e pastër dhe do i shihni rezultatet'.
Ajo sapo është kthyer nga disa pushime me Rita Latin, raport i cili gjithmonë merr vëmendjen e publikut.
'Zihemi grihemi gjithë ditën prandaj e dua shumë sepse dhe qeshim shumë me njëra tjetrën. Ne jemi si shoqe të ngushta, fiks si ato shoqet e ngushta të filmave amerikanë'.
A kërkon Rita ende një fëmijë me ngulm nga Roza?
'Rita më thotë kur do bësh një beb, por kjo punë është me të ndjerë. Kam qenë e gatshme të krijoja familja që tek 30-tat; çështja është që s'po gjej babain e fëmijëve. Pasojat e familjes sime të divorcuar më kanë bërë që të jem më e matur dhe dua që krijesa ime ta ketë babain afër. Gjë e vështirë kjo për vitet që jetojmë sot ku çdo njeri është lehtësisht I zëvendësueshëm kështu që më mirë të rri vetëm.'

/rtsh.al/


