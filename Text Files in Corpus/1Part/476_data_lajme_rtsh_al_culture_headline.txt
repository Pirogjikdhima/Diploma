Mozaiku i Meandrit në Durrës, inxhinierët kërkojnë zhvendosjen e veprës
27/06/2023
Mozaiku i Meandrit, zbuluar vite më parë në rrënojat e një pallati në lagjen 11 në Durrës, pritet të zhvendoset.
Mozaiku në fjalë u pastrua nga firma zbatuese e punimeve që po kryen rifiorcimin e pallatit pas dëmeve që shkaktoi tërmeti 4 viteve më parë.
Inxhinieri i firmës zbatuese shprehet se më e mira për këtë monument është që mozaiku të zhvendoset.
Disa ditë më parë objektin e pastruar nga mbeturina të shumta, e vizitoi edhe kryetarja e bashkisë së Durrësit e cila ka mbështetur idenë që mozaiku të zhvendoset drejt muzeut arkeologjik të qytetit.
Mozaiku i Meandrit i përket shekulli të parë dhe është monument i kategorisë së parë që simbolizon lindjen dhe perëndimin e dielli.
Gazetar Norel Zaimi

/RTSH/


