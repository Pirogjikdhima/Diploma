"Me Viktor Zhustin kemi lindur 14 vjeç..."- Ja sekreti i miqësisë Bungo-Zhusti!
26/01/2024
I ftuar në emisionin “3D” regjizori i njohur Leka Bungo tregoi sekretin e miqësisë me aktorin Viktor Zhusti, i cili është dhe personazhi kryesor në komedinë “Testamenti”.
Bungo tha se me Zhustin njihen prej kohësh dhe se sëbashku kanë bërë shumë bashkëpunime.
Regjizori e konsideron një benefit rrugëtimin në skenë me Zhustin.
“Gjetja e Viktorit ka qenë një tjetër benefit për mua. Me Viktorin më duket sikur kam lindur në maternitet bashkë. Jemi shokë shkolle që 14-vjeç, që në Liceun Artistik kur kemi filluar këtë rrugë bashkë për në skenë, por ka një gjë se veçanërisht kohët e fundit kemi punuar shumë bashkë. Kemi punuar dramë, telefilm, komedi dhe besoj kjo të jetë e parafundit”, tha Bungo.

/rtsh.al/


