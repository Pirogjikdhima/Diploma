Ekspozohet për herë të parë krijimtaria artistike e Guri Madhit
10/03/2023
Një pjesëz nga mozaiku i krijimtarisë artistike të “Piktorit të Popullit”, artistit të ndjerë, Guri Madhi, na paraqitet në një ekspozitë, e cila u çel në Galerinë e Artit Tiranë.
53 veprat e kësaj ekspozite, përbëjnë pjesën muzeale të krijimtarisë së artistit, pasi shumë prej tyre, dalin në dritë për herë të parë për publikun, në përvjetorin e 35-të të ndarjen nga jeta të artistit.

Nga ana artistike, kjo ekspozitë është e ndarë në 3 cikle, duke nisur nga skicat e para të fëmijërisë që datojnë nga viti 1937, për ta përmbyllur me punimet e fundit të vitit 88’, ata të cilat përcjellin edhe bashkëkohësisë e artit të tij.
Artisti Guri Madhi, edhe pse krijoi në një periudhë, ku nuk mund të dilte në pah liria shprehëse dhe krijuese e një artisti, sërish arti i tij nuk ishte plotësisht i cunguar nga regjimi i asokohe. Në vitet 60’-68’, disa vepra të tij në pikturë, reflektojnë drejtimin nga abstraksionizmit.

Kjo ekspozitë, e cila është e realizuar me mbështetjen e Bashkisë Tiranë, do të qëndrojë e hapur deri në datën 20 Mars në Galerinë e Artit Tiranë.
/rtsh.al/


