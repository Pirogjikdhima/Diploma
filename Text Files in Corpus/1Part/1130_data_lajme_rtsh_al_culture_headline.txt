"Synime", udhëtimi artististik vizual i grave
02/02/2021

Një gërshetim pa kufizime gjeografike trevash shqipfolëse, pa kufizime brezash, apo punimesh artistike, por me një të përbashkët, Gruan në Art. Kjo është panorama e ekspozitës “Synime”, e cila është hapur në Galerinë Kombëtare të Arteve në Tiranë. Në këtë ekspozitë pasqyrohen trajektore të ndryshme artistike që gratë kanë thurur në kontekstin e pas Luftës së Dytë Botërore e deri më sot. Por, jo të gjitha punimet e zgjedhura rrjedhin nga një kontekst feminist. Disa prej tyre ndërthuren me mendimin feminist duke sjellë problematikën e rendit patriarkal. Teksa shikojmë punimet e ekspozuara, vërejmë se përveç regjistrit estetik, ata mund të lexohen edhe në kontektin historik, duke pëcjellë ngjarje të rëndësishme. Përmes veprave të tyre artistike përcillet një traditë arti gati 70-vjeçare, që nga thurja e tekstileve e deri tek veprat bashkëkohore. Kjo është ekspozita e parë që Galeria Kombëtare Arteve hap që pas periudhës së Pandemisë dhe do të qëndrojë e hapur deri në datën 1 Prill dhe më 30 Prill do të zhvendoset në Galerinë Kombëtare të Arteve në Kosovë.


