Fest 62, mbyllet nata e tretë, spektakël dhe emocione. Juria zgjedh 8 zërat e rinj që i bashkohen finales
22/12/2023
Nata e tretë e Fest 62 ka shënuar një pikë kulminante, duke gërshetuar muzikën më të bukur shqiptare ndër vite në skenat e festivaleve, por edhe disa prej këngëve më të njohura në Eurosong që kanë bërë historinë e këtij eventi.
Gërshetimi i zërave të rinj pjesëmarrës në Fest 62 me këngëtarë të një brezi më të vjetër, dhanë edhe mesazhin e mbajtjes gjallë të këngëve, të cilat zgjojnë natyrshëm emocione dhe provokojnë nostalgji.
Nga ana tjetër, disa prej këngëve të kënduara në skenën magjike të Fest 62, shërbyen edhe si homazh për disa personalitete që kanë kompozuar këngë të mrekullueshme për festivalet, si dhe tekstshkruesve të tyre, por që sot nuk ndodhen më mes nesh.
Ritmën, emocione, performanca mbreslënëse, mesazhe sensibilizuese për mbrojtjen e tokës, ishin disa prej kolonave kryesore mbi të cilat u mbështet nata e tretë e Festivalit.
Po në natën e tretë të Festivalit, juria ka përzgjeedhur edhe zërat e rinj të cilët do të shkojnë në finalen e madhe të natës së katërt, ku do të zgjidhet kënga fituese e Fest 62, si dhe ajo që do të përfaqësojë Shqipërinë në Eurosong.
Kryetari i jurisë profesionale të Festivalit, Shpëtim Kushta, në emër të jurisë bëri publik edhe emrat që juria në fjalë përzgjodhi.
Këngëtarët që kalojnë në natën finale janë:
Shpat Deda
Irma Lepuri
Erina Seitllari
Peter Pan Quartet
Kleansa Susaj
Mikela Paluca
Martina Serreqi
Mal Retkoceri
/rtsh.al/


