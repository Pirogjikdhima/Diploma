Arbana Osmani drejton Festivalin e Këngës, prezanton bashkëpunëtorët
12/11/2022
Arbana Osmani do të jetë drejtuesja e edicionit të 61-të Festivalit të Këngës në Radio Televizionin Shqiptar.
Ajo shkruan se bashkë me bashkëpunëtorët, Bojken Lakon, Shpëtim Saraçin, Eraldo Rexhon dhe Eduart Grishaj po punohet që të sjellin një Festival të bukur, me pranë njerëzve.
“Edhe pse s’ma la njeri shansin ta ndaj vetë me ju si lajm e para, jam e gëzuar të konfirmoj se këtë vit do të jem në drejtimin e Festivalit të 61 të Këngës në Radio Televizionin Shqiptar.
Një vlerësim, kënaqësi por edhe përgjegjësi e madhe që kam zgjedhur ta ndaj me një skuadër profesionistesh të shkëlqyer me të cilët kam fatin të punoj në këtë projekt.
-Bojken Lako, artisti multi dimensional dhe intuitiv, krijuesi i disa platformave muzikore te suksesshme për të rinjte dhe jo vetëm, një nga njerëzit më intuitivë e më me shije në industrinë muzikore.
-Shpëtim Saraçi, mjeshtri i madh i muzikës, legjende e gjallë e Festivalit të Këngës, një nga njerëzit me virtuozë dhe punëtor që kam njohur.
-Eraldo Rexho, “tempulli” i “ëho’s ëho” në vend, më pranë artistëve se çdo kush tjetër, me energjinë e pashtershme për te punuar pa orar. Dhe Eduart Grishaj, ai që nxori lajmin para meje;)
Një falenderim special për drejtuesit e RTSH qe zgjodhën të besojnë në këtë skuadër, prej muajsh po punojmë që të sjellim një Festival te Bukur, me pranë njerëzve.
Gjithmonë mirënjohëse drejtuesve të familjes sime te Top Media, të cilët më kanë mbështetur gjithmonë në çdo projekt timin.
Shihemi në 19, 20, 21 dhe 22 dhjetor”, shkruan moderatorja Arbana Osmani.

Edicioni i 61-të i Festivalit të Këngës në Radio Televizionin Shqiptar do të mbahet më 19, 20, 21 dhe 22 dhjetor, me 26 këngë pjesëmarrëse, 16 prej të cilëve janë artistë të cilët kanë performuar edhe më parë në Festival dhe 10 të tjerë janë artistë të rinj dhe grupe alternative.
Festivali i 61-të të Këngës në RTSH, do të japë 3 çmime të para: vendi i parë, vendi i dytë dhe vendi i tretë;1 çmim për artistët e rinj dhe grupet alternative dhe 1 çmim për karrierë
“Eurovision Song Contest 2023” do të mbahet në Britaninë e Madhe, ku Shqipërinë do e përfaqësojë ajo këngë e cila do të rezultojë më e votuara nga publiku.
Më poshtë lista e plotë me artisët dhe këngët pjesëmarrëse në Festivalin e Këngës në RTSH:
Artisti Kënga
2 Farm Atomike
Alban Kondi & Lorela Karoshi Melodi
Albina Kelmendi Duje
Anduel Kovaçi Malli
Arsi Bako Sonte dua të jem me ty
Melodajna Mancaku Gjysma e zemrës sime
Elsa Lila Evita
Enxhi Nasufi Burrë
Erma Mici Kozmosi i dashurisë
Evi Reçi Ma kthe
Fabian Basha Një gotë
Fifi Stop
Franc Koruni Në pritje
Genti Hoxha Ajër
Gjergj Kaçinari Dje
Luna Causholli Jetën ta fal
LYNX Nëse ke besim
Manjola Nallbani Dua
Permit of Stay Fobia
Petrit Çarkaxhiu Emri yt mirësi
Rezearta Smaja N’Eden
Rovena Dilo Motit
Sara Kapo Para teje
Serxhio Hajdini Vështirë
Urban Band Në çdo hap
Vanesa Sono Aroma jonë




/rtsh.al/


