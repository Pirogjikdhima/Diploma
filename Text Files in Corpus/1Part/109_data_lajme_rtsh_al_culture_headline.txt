FEST 62, Adelina Ismajli: Shqipëria më ka dashur gjithmonë shumë, nuk më kryqëzoi asnjëherë!
21/12/2023
Adelina Ismajli ka shkëlqyer në përformancën e saj në Fest 62, duke ngritur peshë të gjithë sallën me këngën tashmë të mirënjohur “Zemrën nuk ta fal”. Energji, vokal shpërthyes, emocione, mund të përkufizohet e gjithë performanca e saj fantastike, e cila u shoqërua duke kënduar edhe nga spektatorët në sallën e mbushur plot në Pallatin e Kongreseve.
Edhe vetë artistja, pas përfundimit të performancës, mes mallëngjimit u shpreh se ishte shumë e emocionuar.
“Nuk mund t’i përshkuaj emocionet që po ndjej. Shqipëria më ka dashtë më shumë se Kosova, sepse nuk më keni kryqëzuar asnjëherë”, tha Ismajli.


/rtsh.al/


