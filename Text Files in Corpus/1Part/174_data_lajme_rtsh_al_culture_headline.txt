“Jetë Shqiptare”- Eni Jani: Ishte kënaqësi të risillja veprën “Shi në plazh” me fëmijët pa kujdes prindëror
15/12/2023
Vepra teatrore “Shi në plazh” është risjellur edhe një herë në vëmendje nga regjisorja Eni Jani e cila ka dashur të angazhojë fëmijët pa kujdes prindëror. E ftuar në emisionin “Jetë Shqiptare” regjisorja Eni Jani shpjegon arsyet se përse zgjodhi që këtë vepër t’ia besoj këtyre fëmijëve.
Ajo u shpreh se shpesh herë i është dashur të bëjë edhe psikologen me fëmijët sepse në të kundërt je gjatë të gjithë kohës në vëmendjen e tyre.
“Ato kanë një barrierë përpara dhe të gjithë kohën të testojnë, duhet të jesh shumë e kujdesshme në mënyrën se si duhet të sillesh dhe sidomos impakti i parë, nëse i hyn në zemër që në impaktin e parë është më e thjeshtë në të kundërt nëse nuk krijojnë një lloj besimi tek ty ato të testojnë gjithë kohën, je në vëmendjen e tyre. Mënyra se si unë sillem nuk mbaj distancë me ta dhe kjo gjë i pëlqen, krijohet grupi dhe ato e pëlqejnë këtë gjë.
Në pjesën më të madhe është punë psikologjike se sa punë artistike. Por fëmijët fillojnë edhe joshen sepse ne bëjmë tamam një shfaqje teatri me pjesën e ndriçimit, me foninë, me kostumet. Por ama kanë pasur edhe pasiguritë e tyre.
Gjatë këtij projekti që për fat të mirë kanë filluar shumë organizata që të jenë sensibël gjatë këtyre kauzave por rastësia më ka bërë që unë të jem tek shtëpia”, tha regjisorja Eni Jani.
/rtsh.al/


