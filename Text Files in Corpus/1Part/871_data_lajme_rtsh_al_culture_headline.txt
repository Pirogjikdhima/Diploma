Ide për teatër këtë fundjave? Ja çfarë propozon Teatri Metropol
22/09/2022
"Të lindet një njeri" vjen në Teatrin Metropol të Tiranës me regji të Stefan Çapalikut dhe aktorët, Rafael Hoxhaj, Julinda Emiri, Ilirda Bejleri, Bujar Hoxhaj dhe koncertmaesdtron Andi Kongo.
Migjeni, poeti i rinisë, i ripropozuar në një lexim teatror. Një shfaqje multidisiplinore, ku fjala, aktrimi, muzika, danci, instalacioni i sjellin edhe më të gjallë personazhet migjenianë.

Performanca teatrore "Të lindet një njeri" priret drejt aktualizimit të tematikave migjeniane, për "t'birt e shekullit të ri".
Shfaqjen mund ta ndiqni në datat 23, 24, 25 shtator në Teatrin e Metropolit Tiranë. Gjithashtu shfaqja do të luhet në Pogradec më 1 Tetor në QK Lasgush Poradeci, si dhe më 3 Tetor në Teatrin Migjeni në Shkodër. Orari i shfaqjes do të jetë në orën 19:00.

Aktiviteti organizohet në kuadër të programit Tirana Kryeqyteti Evropian i Rinisë 2022 me mbështetjen financiare të Kongresit Rinor Kombëtar në bashkëpunim me Bashkinë Tiranë.
/rtsh.al/


