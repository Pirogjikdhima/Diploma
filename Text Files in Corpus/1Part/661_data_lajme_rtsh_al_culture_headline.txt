ˈRikard, përcjellja e funditˈ, shfaqet në Shkodër dokumentari me regji nga Mevlan Shanaj
12/04/2023
Ai u rikthye edhe njëherë tjetër në skenë, por jo si dikur përmes roleve të shumta që jemi mësuar ta shohim në kinematografinë shqiptare por me rolin e jetës, atë të Rikardit nga lindja tek përcjellja dhe këtë e bëri Mjeshtri i Madh, regjisori dhe Artisti i Merituar Mevlan Shanaj në dokumentarin "Rikard, përcjellja e fundit", realizuar me rastin e 80-vjetorit të lindjes së tij, ku pas Tiranës, ndaloi edhe në Shkodër.
E ka parë disa herë se i duket sikur çmallet me të por sërish bashkëshortes së tij, aktores së mirënjohur Marjeta Ljarja ky dokumentar i shkakton emocione që burojnë sa nga Rikardi aq edhe nga Shkodra.
Edhe të afërmit e aktorit dhe regjisorit të shquar Rikard Ljarja flasin për cilësitë e tij humane që qëndrojnë mbi ato profesionale.
Prezantimi i dokumentarit në Shkodër dedikuar Rikard Ljarjes mblodhi plot miq e dashamirës në kinema "Millennium" ndërsa puna për realizimin e tij zgjati tre vite.

/rtsh/


