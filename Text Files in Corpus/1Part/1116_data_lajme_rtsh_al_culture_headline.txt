Përfundon konkursi online i zhvilluar nga stafi i MKAM
12/02/2021
Përfundon konkursi online i zhvilluar nga Stafi i Muzeut Kombëtar të Artit Mesjetar në kuadër të programit të edukimit përmes kulturës, një program që Ministria e Kulturës i mëshon së tepërmi gjatë 2 vjeçarit të fundit. Enis Gjançi specialiste arti në Muzeun Kombëtar të Artit Mesjetar shprehet se në këtë konkurs kanë marrë pjesë rreth 50 fëmijë kryesisht nga shkollat 9-vjeçare. Të gjithë fëmijët kanë dërguar në faqen e facebook-ut të muzeut një mesazh shpresëdhënës për vitin 2021 nga këto mesazhe vetëm 3 janë përzgjedhur fitues. Elena Bimbli dhe Marina Qeramixhi janë dy nga vajzat fituese të cilat shprehen mjaft të kënaqura nga ky konkurs.
Gjançi është shprehur se krijimet e vajzave fituese do të vendosen si kopertina e faqes së facebookut të Muzeut Kombëtar mesjetar duke ju dhuruar kështu të gjithë vizitorëve të faqes një mesazh shpresëdhënës.


