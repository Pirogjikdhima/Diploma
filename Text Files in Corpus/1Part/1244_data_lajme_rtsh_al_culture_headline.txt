Vlorë, promovohet turizmi i shpellave
16/07/2020
Ashtu si në vende të ndryshme të botës turizmi i aventurës ka nisur të zhvillohet vitet e fundit edhe në Shqipëri. I tillë është edhe turizmi i shpellave, i cili tërheq vizitorë të moshave të ndryshme. Ai ndihmon në njohjen e vendit tonë dhe të natyrës nga të gjithë ata që u pëlqen aventura. Këtë verë shoqëria civile ka zgjedhur të promovojë këtë lloji turizmi tek të rinjtë nëpërmjet ofrimi të një udhëtimi turistik në shpellat më të bukura të Vorës, por edhe me hartimin e një udhëzues në katër gjuhë të ndryshme për të marrë sa më shumë informacion. Shpellat kanë veçoritë e tyre. Në fakt informacioni për to është disi i kufizuar, por i mjaftueshëm për të ngjallur interesin e turistëve. Në zonat ku ndodhen shpellat ka atraksione të tjera turistike, që bëjnë që turistët të kombinojnë atraksionet të ndryshme, për ta bërë vizitën më të larmishme.


