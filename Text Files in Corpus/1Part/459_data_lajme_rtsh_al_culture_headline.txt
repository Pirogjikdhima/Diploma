Nata e shtatë e Festivalit Folklorik, Arbëreshët, grupi ‘Rozafati’ nga SHBA dhe qarku Gjirokastër
01/07/2023
Arbëreshët me kostumet e këngët e tyre më të njohura shekullore, grupi i valleve ‘Rozafati’ nga diaspora e shqiptarëve të SHBA dhe artistët e vetë qarkut Gjirokastër, vendit mikpritës të festivalit, janë ngjitur mbrëmë në skenën e Festivalit Foklorik Kombëtar të Gjirokastrës.
Në natën e shtatë të edicionit të 11-të këtij festivali, ku spikatën edhe shumë folklorist të rinj, të ardhur nga SHBA.
Jo vetëm për shqiptarët vendas, por edhe për turistët e ardhur nga gjithë bota, jo pak edhe nga Australia e largët, festivali është befasi për gjithë elementët e tij.
“Shumë bukur po kalojmë. Na pëlqejnë shumë këto koncerte e sidomos zërat janë fantastikë” thonë turistët nga Australia dhe Danimarka.
“Është hera e pestë që vij në Shqipëri dhe sa herë vij nuk ngopem me vendin tuaj. Më pëlqen çdo gjë këtu. Në festival më pëlqejnë kostumet, zërat, këngët, vallet, por edhe publiku” thonë turistët.
Gazetare Magdalena Alla

/RTSH/


