7 momentet më të bukura gjatë dhënies së çmimeve Oscar 2023
13/03/2023
Dhënia e çmimeve të Oscar 2023 ishte plot me fjalime emocionale, surpriza befasuese apo dhe të ftuar jo të zakonshëm. Më poshtë gjeni disa nga momentet më të spikatura, nga nata më e madhe e vitit në Hollywood.
Ylli irlandez i "An Irish Goodbye", kishte ditëlindjen

Regjisorët e filmit më të mirë të shkurtër, "An Irish Goodbye", përdorën fjalimin e tyre për të kënduar një interpretim të Happy Birthday(gëzuar ditëlindjen) për një nga yjet e filmit, James Martin. Pasi falënderoi, regjisori Ross White tha:
“Ky çmim është në fakt gjëja e dytë më e rëndësishme për sot, sepse është ditëlindja e këtij njeriu”, tha regjisori Ross White, duke iu referuar Martinit.
"Ne do të donim të përdorim pjesën tjetër të kohës sonë këtu për të kënduar për James," shtoi ai, ndërsa Martin mori çmimin Oscar.
Shfaqet “Cocaine Bear” (ariu i Kokainës)

Elizabeth Banks prezantoi çmimin për efektet më të mira vizuale.
“Kohët e fundit kam drejtuar filmin “Cocaine Bear” dhe pa efekte vizuale, kështu do të dukej ariu”, tha ajo duke ju drejtuar ariut si partneri i saj prezantues gjatë ceremonisë.
Jimmy Kimmel i drejtohet The Slap (shuplaka)....dhe sjell një gomar në skenë

Prezantuesi i Talk Show-t, Jimmy Kimmel u kthye për të organizuar ceremoninë e tij të tretë të çmimeve Oscar. Ai iu drejtua polemikës së Oscars të vitit të kaluar, kur Will Smith goditi Chris Rock në skenë.
"Ne duam që ju të argëtoheni, të ndiheni të sigurt dhe, më e rëndësishmja, ju doni që unë të ndihem i sigurt. Pra, ne kemi politika strikte në fuqi. Nëse dikush në këtë teatër kryen një akt dhune në çdo moment gjatë shfaqjes, do t'ju jepet Oscar për aktorin më të mirë dhe do t'ju lejohet të mbani një fjalim të gjatë 19 minuta. Por seriozisht, Akademia ka një ekip krize në vend. Nëse ndodh ndonjë gjë e paparashikueshme ose e dhunshme gjatë shfaqjes, uluni dhe mos bëni absolutisht asgjë. Ndoshta edhe ta përqafoni sulmuesin”, tha Kimmel ndërsa solli një gomar në skenë.
Nderimi i përlotur i John Travolta-s për bashkëpunuesen e "Grease"

Kur prezantoi "In Memoriam" për figurat e Hollivudit, që kanë vdekur vitin e kaluar, John Travolta ofroi një homazh emocional për bashkëpunuesen e tij në "Grease", Olivia Newton John.
"Ne mbetemi të përkushtuar ndaj jush," tha Travolta i përlotur, duke iu referuar këngës ikonë të Newton John.
Hugh Grant flet për përfitimet e kremit hidratuesit

Humori i aktorit britanik, Hugh Grant ishte një hit me turmën në Teatrin "Dolby". Ai prezantoi çmimin për dizajnin më të mirë të produksionit me partneren e tij skenike "Four Weddings and a Funeral", Andie MacDowell.
"Qëllimi i kësaj është i dyfishtë. E para është rëndësia jetike të përdorimit të një hidratuesi të mirë. Andie ka përdorur një të tillë çdo ditë të jetës së saj, unë jo" tha ai në formë shakaje.
Lada Gaga paraqitet pa make-up

Lada Gaga u sigurua që vokali i saj të ishte në qendër të vëmendjes. Zgjodhi të performonte pa make-up dhe veshur me xhinse dhe një bluzë të thjeshtë.
Pamja për performancën e saj të "Hold My Hand", e nominuar për këngën më të mirë origjinale, ishte një kontrast i fortë me paraqitjen e saj të mëparshme në tapetin jo të kuq, me një fustan të zi Versace.
Për tu mbajtur mend, ish partneri skenik i dhuron çmimin mikut të tij
Ceremonia e së dielës ishte një mundësi për Ke Huy Quan që të takohej me mikun e tij të vjetër, Harrison Ford. Quan, i cili luajti së bashku me Fordin në "Indiana Jones" dhe "Temple of Doom" kur ishte fëmijë, fitoi çmimin për aktorin më të mirë në rol dytësor për "Everything Everywhere All at Once" pas një pushimi dy dekadash nga performanca.
Pas fitimit të filmit më të mirë të "Everywhere's Everywhere", ai i emocionuar u ngjit në skenë dhe përqafoi ish-partnerin skenik i cili i dha çmimin.


Nata e madhe në kalendarin e sezonit të çmimeve, ka bashkuar emrat më të njohur të Hollivudit, ndërsa Michelle Yeoh është bërë gruaja e dytë me ngjyrë e cila fitoi çmimin Oscar për aktoren më të mirë, duke ndjekur hapat e Halle Berry në vitin 2022.//BBC
/rtsh.al/


