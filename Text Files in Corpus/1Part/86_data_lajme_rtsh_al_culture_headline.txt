Nik Xhelilaj dhe aktori i njohur turk ngjiten në skenën e Fest 62. Taner Olmez surprizon me këngë
23/12/2023
Aktori i njohur shqiptar Nik Xhelilaj, i cili ka ndërtuar një karrierë shumë të suksesshme edhe në Turqi, është ngjitur në skenën e Fest 62, si i ftuari special i kësaj mbrëmje magjike.
Xhelilaj nuk i fshehu emocionet e këtij rikthimi pas 12 vitesh.
“Çfarë emocioni që të kthehesh pas 12 vitesh. Më kishte marrë malli për këtë sallë” , u shpreh Xhelilaj.
Megjithatë ai nuk ishte i vetëm, pasi u shoqërua nga aktori Taner Olmez, i njohur në Shqipëri për rolin e tij protagonist në serialin “Doktori i Mrekullive”.
Olmez u ngjit në skenë duke bërë me duar shqiponjën, teksa surprizoi ndërsa përshëndeti në shqip: “Mirëmbrëma shqiptarë, mirëmbrëma Tirana”.
Po ashtu ai improvizoi live edhe një këngë, ndërsa u shoqërua nga duartrokitjet e shumta të publikut në skenë.
/rtsh.al/


