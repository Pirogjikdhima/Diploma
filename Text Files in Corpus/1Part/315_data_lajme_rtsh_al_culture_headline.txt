"Sanremo Giovani" në Tiranë, eventi që do të mbledhë përreth të rinjtë
20/09/2023
Tirana do të mikpresë më 22 shtator “Sanremo Giovani”, një projekt muzikor i cili udhëton në mbarë botën dhe ka zgjedhur kryeqytetin shqiptar si destinacionin e parë i cili do të zhvillohet në “Sheshin Italia”.
Radio Televizioni Shqiptar së bashku me Bashkinë e Tiranës do të jenë partner në realizimin e festivalit “Sanremo Giovani”.
Në një intervistë për RTSH, Alessandro Ruggera, drejtor i Institutit Italian të Kulturës, tha se ky festival është shumë i rëndësishëm për këngëtarët e rinj italian.
“Ky është edicioni i dytë i “Sanremo Giovane” që sjellim në Tiranë, kemi qenë dhe vitin e kaluar. Është konkurs paralel me Sanremo-n. Është një nga momentet më të rëndësishme të këngës në Itali. Paralelisht me Sanremo-n është edhe ky rrugëtim që shërben për të promovuar talentet e të rinjve italianë. Janë më të mirët dhe më pas ata ftohen, pasi zgjidhen këtu përmes një bashkëpunimi mes ministrisë së Jashtme italiane, RAI-it dhe përmes Institutit Italian të Kulturës. Për vitin e dytë radhazi e nisim nga Tirana dhe bën pjesë në qytete të tjera të Ballkanit si Prishtinë, Beograd dhe Sarajevë,” tha Alessandro Ruggera, drejtor i Institutit Italian të Kulturës.
Ky bashkëpunim do të sjell kombinimin e këngëtarëve të rinj italian dhe atyre shqiptar duke prezantuar një festival të bukur në Tiranë.
/rtsh.al/


