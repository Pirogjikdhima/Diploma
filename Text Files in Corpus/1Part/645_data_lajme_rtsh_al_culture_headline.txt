Ekspozita e veprave të Jakov Xoxës, në Bibliotekën Kombëtare shpërfaqet vepra e plotë letrare
20/04/2023
Biblioteka Kombëtare ka çelur sot një ekspozitë me rrugëtimin e plotë letrar të Jakov Xoxës në 100-vjetorin e tij të lindjes.
Pas Qendrës Kombëtare të Librit është Biblioteka Kombëtare e më pas do të jetë Akademia e Shkencave që në radhë njëra pas tjetrës kujtojnë Jakov Xoxën në 100-vjetorin e tij të lindjes.
Biblioteka Kombëtare ka çelur sot një ekspozitë me rrugëtimin e plotë letrar të Jakov Xoxës, duke nisur nga poezia e tij e parë kur ishte 19 vjeç deri te romanet që i dhanë famën dhe rëndësinë e madhe që ka në letërsinë shqipe si: “Lumi vdekur”, “Lulja e kripës”, “Juga e bardhë”.
Duke ekspozuar novelat, dramat, studimet letrare, përkthimet, shkrimet publicistike në shtypin e kohës, kritikën letrare mbi veprën e tij në Kosovë nga Rexhep Qose, Ali Aliu etj.

/rtsh.al/


