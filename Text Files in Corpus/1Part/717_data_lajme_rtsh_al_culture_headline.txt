“Më prit në fundjavë”/ Emisioni më i ri në RTSH, çdo të shtunë dhe të diel, në 18:30
10/03/2023
Ekranit të madh të RTSH-së, i është bashkuar një tjetër emër i spikatur i Televizionit dhe Medias. Moderatori i njohur Ermal Peçi, do të sjellë për të gjithë shikuesit një format të ri, për të cilin kësaj radhe, përveç moderimit, mban edhe vulën e autorësisë.
“Më prit në fundjavë” do të jetë një emision që do të ketë 2 takime në fundjavë, duke i prezantuar shikuesve një hapësirë që mirëpret, jo vetëm personazhe të njohur shqiptar, por edhe të ftuar të tjerë që do të diskutojnë mbi ngjarjet më të bujshme të aktualitetit.
Me protagonizmin dhe energjinë që e karakterizon si moderator, pritet që Ermal Peçi t’i bëjë sa më argëtuese fundjavat e shqiptarëve kudo që ndodhen, kjo sepse emisioni do të përmbajë edhe disa rubrika të veçanta që përmbajnë pyetje dhe lojra argëtuese për personazhet e ftuar.
Një gjetje të veçantë që Ermal Peçi sjell në këtë program, është edhe Buta, papagalli që do të jetë bashkëudhëtari i tij në takimet e përjavshme. Duke filluar nga kjo e shtunë dhe e diel, shikuesit do të kenë mundësi të ndjekin “Më prit në fundjavë” çdo fundjavë, në orën 18:30.

/rtsh/


