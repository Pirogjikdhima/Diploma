Rrezikon të shembet, mbi 57 mln lekë fond për Urën e Matit, monument kulture i kategorisë së parë
07/04/2023
Qeveria ka miratuar një fond për ndërhyrje emergjente në “Urën e Matit”, monument kulture i kategorisë së parë.
Në mbledhjen e sotme u vendos një fond mbi 57 milionë lekësh, që do të mbulohet nga fondi rezervë i buxhetit të shtetit, miratuar për vitin 2023.
Do të jetë Ministria e Financave dhe Ekonomisë dhe Ministria e Kulturës për zbatimin e këtij vendimi.
Ura e Matit është një ndër më të bukurat në Ballkan, e cila rrezikon të shembet.
Ura e Matit e inauguruar më 1927 është e ndërtuar me gjashtë harqe, secili nga 54 metra i gjatë. E ndërtuar me çimento dhe hekur në një sistem nga më modernit për ndërtime urash (për atë kohë), edhe sot e kësaj kohe, nuk e ka humbur bukurinë dhe vlerën.
VENDIMI
NJË SHTESË FONDI NË BUXHETIN E MINISTRISË SË KULTURËS, PËR VITIN 2023, PËR FINANCIMIN E PROJEKTIT TEKNIK TË NDËRHYRJES EMERGJENTE NË OBJEKTIN, MONUMENT KULTURE, KATEGORIA E I-RË “URA E MATIT”
Në mbështetje të nenit 100 të Kushtetutës, të neneve 5 e 45, të ligjit nr.9936, datë 26.6.2008, “Për menaxhimin e sistemit buxhetor në Republikën e Shqipërisë”, të ndryshuar, dhe të nenit 14, të ligjit nr.84/2022, “Për buxhetin e vitit 2023”, me propozimin e ministrit të Financave dhe Ekonomisë, Këshilli i Ministrave
V E N D O S I:
Ky vendim hyn në fuqi menjëherë dhe botohet në “Fletoren zyrtare”.
/rtsh.al/


