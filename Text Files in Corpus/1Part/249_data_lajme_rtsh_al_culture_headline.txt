"Hagia Sophia" hyrja me pagesë, falas vetëm për turqit
01/11/2023
Qeveria turke ka vendosur të bëjë me pagesë hyrjen në xhaminë "Hagia Sophia". Monumenti Trashëgimisë Botërore të UNESCO do të jetë falas vetëm për qytetarët turq.
Ministri turk i Kulturës dhe Turizmit, Mehmet Nuri Ersoy tha se sistemi i pagesëës do të nisë nga janari 2024 e tutje. “Po vazhdojmë me zbatimin e sistemit të menaxhimit të vizitorëve në xhaminë “Hagia Sofia”. Cilësia dhe siguria e vizitave do të rritet”, theksoi Mehmet Nuri Ersoy. Duke shpjeguar vendimin, Ersoy tha se “Xhamia e Hagia Sophia është një nga qendrat më të rëndësishme kulturore dhe turistike në botë. Ne kemi bërë disa marrëveshje për të mbrojtur këtë strukturë të rëndësishme dhe për të siguruar që vizitorët të shijojnë një përvojë më të mirë”- tha ai. Për qytetarët turq, vizita dhe adhurimi do të jetë falas, shtoi ministri turk, duke theksuar se ky ishte rekomandimi i UNESCO-s.
Gazetar Artur Mata
/ rtsh.al /


