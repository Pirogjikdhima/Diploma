E ftuar speciale në natën finale të Fest 62, Aurela Gaçe: Më mungon skena e Festivalit
22/12/2023
Këngëtarja shumë e dashur për publikun, e cila ka lënë gjurmë në muzikën shqiptare, Aurela Gaçe do të ngjitet sonte në skenën e Fest 62 për t’i dhuruar edhe më shumë magji kësaj nate finale.
Në “Këndi i Radios” Aurela ndau emocionet para se të ngjitet në skenë. Ndonëse pranoi se i mungon skena e Festivalit, që e konsideron si shtëpinë e saj, Aurela thekson se megjithatë nuk mendon t’i bashkohet më si konkurrente.
“Më mungon gara, por skena, më duket sikur jam në shtëpinë time. Sigurisht unë jam aktive gjithë kohës dhe jam nëpër skena të ndryshme, por në skenë e Festivalit unë jam rritur aty dhe kur dal në atë skenë ndihem si në shtëpinë time, pro e kam të pamundur të garoj përsëri. Në momentin që ti ke fituar disa çmime, vjen një moment që të duket sikur garon sërish nga e para, është shumë e vështirë. Procesi i garës është shumë i vështirë, ka ankth dhe thua pse t’i futem sërish këtij ankthi unë?!", u shpreh Aurela.
/rtsh.al/


