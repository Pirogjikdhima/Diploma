Akademia e Studimeve Albanologjike emëron stafin e ri drejtues
15/09/2021
Akademia e Studimeve Albanologjike emëroi sot stafin e ri drejtues dalë nga zgjedhjet e datës 21 korrik 2021, në ambientet e Muzeut Arkeologjik.
Në fjalën e mbajtur me këtë rast rektori i ASA-së, prof. dr. Luan Përzhita vlerësoi punën e bërë deri më tani dhe theksoi se do të punohet në drejtim të zgjerimit të aktivitetit studimor për ta renditur ASA-në si një ndër qendrat ekselente të kërkimit shkencor dhe të mësimdhënies, jo vetëm në rrafsh rajonal por edhe në atë Evropian.
Rektori u dorëzoi në mënyrë ceremoniale dekanëve të instituteve të dalë nga zgjedhjet, e përkatësisht prof. asoc. dr. Nebi Bardhoshit (Dekan i Institutit të Antropologjisë Kulturore dhe Studimit të Artit), prof. asoc. dr. Belisa Mukës (Dekane e Institutit të Arkeologjisë), prof. dr. Artur Lamës (Dekan i Institutit të Gjuhësisë dhe Letërsisë), prof. asoc. dr. Afrim Krasniqit (Dekan i Institutit të Historisë) vendimin e emërimit. Më pas, dekanët u dorëzuan vendimet e emërimit përgjegjësve të departamenteve si më poshtë vijon:
Për Institutin e Antropologjisë Kulturore dhe Studimit të Artit:
Dr. Olsi Lelaj
Phd. Jonida Gashi
Phd. Mikaela Minga
Për Institutin e Arkeologjisë:
Phd. Rovena Kurti-Ruka
Prof. asoc. dr. Brikena Shkodra-Rrugia
Phd. Sabina Veseli
Për Institutin e Gjuhësisë dhe Letërsisë:
Prof. dr. Valter Memisha
Prof. asoc. dr. Adelina Çerpja
Prof. asoc. dr. Evalda Paci
Për Institutin e Historisë:
Prof. asoc. dr. Edmond Malaj
Prof. asoc. dr. Ledia Dushku
Prof. asoc. dr. Sonila Boçi


