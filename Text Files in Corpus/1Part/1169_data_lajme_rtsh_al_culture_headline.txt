“Romeo dhe Zhulieta” rikthehet online për publikun
29/12/2020
Teatri Kombëtar risjell pranë artdashësve në mbarë vendin shfaqjen “Romeo dhe Zhulieta”, tragjedinë më të famshme të Shekspirit.
Kjo shfaqje sikurse edhe shumë shfaqje të tjera, vjen e transmetuar online në faqen zyrtare të Teatrit Kombëtar në Facebook.
“The show must go On”, nisma për të mos humbur kontaktet me publikun në kushtet e pandemisë, këtë herë sjell një ndër shfaqjet më të veçanta të këtij teatri.
Kjo shfaqje është vënë në skenën e Teatrit Kombëtar disa vite më parë dhe në kuadër të rubrikës së nostalgjisë së teatrit vjen kjo vepër e interpretuar nga aktorët e njohur si Margarita Xhepa, Ndricim Xhepa, Eva Alikaj etj.
Kjo ka qenë një shfaqje tejet e vlerësuar nga publiku shqiptar në ato vite dhe ishte një sukses gjithashtu edhe për vizionin regjisorial të regjisorit Dhimitër Pecani.


