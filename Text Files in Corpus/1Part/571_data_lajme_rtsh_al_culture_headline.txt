“Miss Shqipëria 2023” çel siparin e edicionit të 25-të. Eventi më i madh i bukurisë shqiptare rikthehet këtë vit në ekranin e RTSH-së
19/05/2023
“Miss Shqipëria”, eventi më i madh i bukurisë shqiptare, çeli siparin e edicionit të 25 në një mbrëmje, ku ishin të pranishëm emra të njohur nga showbizi shqiptar, artistë të fushave të ndryshme të artit, por edhe vajzat pjesëmarrëse ndër vite në këtë konkurs bukurie.
Risia e këtij viti është se ky produksion i madh i bukurisë shqiptare rikthehet këtë vit aty ku kishte zanafillën në vitin 1998, në ekranin e Radio Televizionit Shqiptar, i cili ka të drejtën ekskluzive të transmetimit të drejtpërdrejtë të Miss Shqipëria.
Dikur, Hygerta Sako, ka mbajtur kurorën e më të bukurës shqiptare, ndërsa sot, si pjesë e Produksionit “Miss Shqipëria”, i bën thirrje të gjitha vajzave që të përjetojnë eksperiencën magjike që të jep ky event bukurie.
Këtë vit Drita Ziri, vajza shqiptare që u shpall më e bukura e vitit që lame pas, do të dorëzojë kurorën këtë vit tek një tjetër vajzë e bukur. E teksa shprehet se çdo vajzë duhet ta provojë këtë eksperiencë unike, pohon se ky event bukurie ka qenë një trampolinë për suksesin që e ka ndjekur pas kurorëzimit si më e bukura, për të pasur një karrierë edhe si moderatore, në një tjetër event tjetër që transmetohet në RTSH, Netët e Klipit Shqiptar.
Audicionet e Miss Shqipëria 2023, do të mbahen nga dat 1-8 Qershor, në studio e Radio Televizionit Shqiptar. Më pas do të fillojë periudha e grumbullimit dhe turi i zakonshëm, nëpër disa qytete, në të cilat është mbajtur ky event bukurie ndër vite, për të ardhur më pas në Tiranë ku do të kurorëzohet më e bukura në sheshin Italia, në datë 8 Korrik.

/rtsh.al/


