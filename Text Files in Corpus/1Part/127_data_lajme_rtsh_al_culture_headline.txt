Rakele Andrioti surprizon në Fest 62, këndon në shqip “Bien fyelli dhe çiftelia”
20/12/2023
Këngëtarja italiane Rakele Andrioti ka surprizuar publikun në sallë me këngën e njohur shqiptare, “Bien fyelli dhe çiftelia”. Ajo kishte ardhur posaçërisht nga Pulia, për të qenë pjesë e natës magjike të Fest 62.
E veçanta e të gjithë rrugëtimit të saj ishte fakti se, ndryshe nga ‘pritshmëritë’, ajo kishte zgjedhur që të këndonte shqip në skenën e Fest 62, duke krijuar një emocion të veçantë.
/rtsh.al/


