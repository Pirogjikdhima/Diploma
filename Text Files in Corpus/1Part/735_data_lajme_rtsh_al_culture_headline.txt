"Zabel" në portën e Alpeve! Vepra e skulptorit Sadik Spahijas, pjesë e projektit "Art në hapësirat publike"
27/02/2023
Me 5 pemë, kërleshur me njëra-tjetrën, me ngjyra pranvere dhe vjeshte, 10 çerdhe nëpër degë, ku zogjtë me siguri do të ulen, Sadik Spahija, skulptori shkodran ka ndërtuar “Zabelin” e tij në vendlindje, në rrethrrotullimin në dalje të Koplikut, në portën e Alpeve, duke paralajmëruar vizitorët se cfarë i pret: Natyrë malore.
Kjo është vepra e parë gati e përfunduar ndër 7 projektet fituese të nismës që hodhi vitin e kaluar kryeministri Rama dhe Ministria e Kulturës, “Art në hapësirat publike“, që fton artistët vendas dhe të huaj të realizojnë vepra arti në rrethrrotullime të rrugëve kryesore nga Veriu në Jug.
Profesori i skulpturës prej 30 vitesh në Fakultetin e Arteve të Bukura në UT i është dashur 2 muaj të projektojë dhe 3 muaj ta realizojë “Zabelin” 10 metërsh, lartësi në kufijtë e lejuar nga Autoriteti Rrugor.
Projekti “Art në Hapësirat Publike” nënkupton skulptura në rrethrrotullime rrugore, ku ndryshe nga skulpturat e vendosura në parqe, këtu vizitorët nuk ndalin t’i kundrojnë, por i perceptojnë në lëvizje dhe e marrin kënaqësinë me vete.
Spahija shprehet se “skulptura komunikon me turistët, me kujtimet tona të fëmijërisë dhe me natyrën malore të atyre anëve”.

/rtsh.al/


