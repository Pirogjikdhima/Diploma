Aktori i madh Robert Ndrenika feston 80-vjetorin e lindjes
10/01/2022
“Artisti i Popullit” dhe mjeshtri i fjalës Robert Ndrenika feston sot 80-vjetorin e lindjes.
Robert Ndrenika, artisti me shpirt të madh, është ndër të paktët aktorë që rolin e luan me një sens të spikatur realist. Ndrenika është skicues i karaktereve të goditura. Përjetimi i tij është i thellë dhe tejet organik që shkakton emocion.
Me një portret të dashur dhe zërin që di të futet në lëkurën e çdo personazhi, rolet e shumta të interpretuara prej tij pasqyrojnë edhe botën e madhe shpirtërore që e karakterizon.
Robert Ndrenika lindi në Tiranë, në vitin 1942. Talenti i tij spikati që në vitet e para të jetës, kur ai kultivonte pasionin e tij për teatrin në Shtëpinë e Pionierit në Tiranë. Pas përfundimit të gjimnazit “Qemal Stafa”, në vitet ai 1960-1964 nis studimet për aktor në Shkollën e Lartë “Aleksandër Moisiu”.
Nga ky vit, deri më 1970, punoi si aktor në Teatrin “Skampa” të Elbasanit. Në vitet 1970-1974 punoi si aktor në Teatrin e Institutit të Lartë të Arteve (sot Akademia e Arteve), më pas në Teatrin Kombëtar, deri sa doli në pension. Presidenti i asaj kohe, Bamir Topi, i akordoi Ndrenikës titullin e lartë “Nder i Kombit” (në vitin 2012).
Për shumë vite punoi si aktor i lirë (pas pensionit). Midis të tjerash, ka interpretuar: “Besa” e Sami Frashërit, “Ura” e Minush Jeros, “Prefekti” i Besim Levonjës, “Familja e peshkatarit” e Sulejman Pitarkës, “Bashkë me agimin” e Kolë Jakovës, “Midis dy njerëzve” e Kiço Blushit, “Skënderbeu” i Lec Shllakut, “Gjenerali i ushtrisë së vdekur” dhe “Stinë e mërzitshme në Olimp” të Ismail Kadaresë, “Lumi i vdekur” i Jakov Xoxës, “Fytyra e dytë” dhe “Shkëlqimi dhe rënia e shokut Zylo” të Dritëro Agollit, “Shkallët” dhe “Shtëpia me dy porta” të Ruzhdi Pulahës, “Shumë zhurmë për asgjë”, “Nata e dymbëdhjetë” dhe “Zbutja e kryeneçes” të Shekspirit, “I sëmuri për mend” dhe “Kopraci” të Molierit, “Udha e largët” e Arbuzovit, “Luiza Miler” e Shilerit, “Prometeu” dhe “Njeriu që pa vdekjen me sy” të Viktor Eftimiut, “Dashuri e tillë” e Kohoutit, “Banja” e Majakovskit, “Arturo Ui” e Brehtit, “Vdekja e një komisioneri” e Millerit, “Vizita e damës plake” e Dyrrenmatit, “Magjia e madhe” dhe “Cilindri” të De Filipos, “Darka e të marrëve” e Veberit, “6 vjet shtatzënë” e Cikliropulosit, “Pulëbardha” e Anton Çehovit, “Histori zooparku” e Ollbit, etj.
Filmat : Kronikë provinciale (2009) Tifozët – (2004) komedi Njerëz dhe fate – (2002) Tirana, viti zero Parullat – (2001), Lleshi Bolero – (1997) Nata e dymbëdhjetë Edhe kështu edhe ashtu Botë e padukshme Përrallë nga e kaluara – (1987), Vangjeli Vrasje në gjueti Dhe vjen një ditë – (1986) Gurët e shtëpisë sime – (1985) Tre njerëz me guna – (1985) Shi në plazh – (1984) Shirat e vjeshtës – (1984) Nxënësit e klasës sime – (1984) Kohë e largët – (1983) Besa e kuqe – (1982) Era e ngrohtë e thellësive Nëntori i dytë – (1982) Prefekti, komedi, Qazim Mulleti
Vëllezër dhe shokë – (1982) Një shoqe nga fshati – (1980) Ditët që sollën pranverën – (1979)
Mësonjëtorja – (1979) Në shtëpinë tonë – (1979) Koncert në vitin 1936 (1978) Shembja e idhujve – (1977) Emblema e dikurshme – (1976) Duke kërkuar 5-orëshin – (1974) Rrugë të bardha – (1974) Shtigje të luftës – (1974) Kryengritje në pallat – (1972) Odiseja e tifozave – (1972) Kapedani – (1972), I teti në bronc – (1970) Horizonte të hapura – (1968), Oshëtimë në bregdet – (1966)
Prefekti, komedi, Qazim Mulleti
Kryetari i bashkisë së Tiranës, Erion Veliaj uroi sot aktorin Robert Ndrenika për 80-vjetorin e lindjes. “Gëzuar 80-të vjetorin i miri Robert Robert Ndrenika – aktorit të dashur për të gjithë”, shprehet Veliaj.


