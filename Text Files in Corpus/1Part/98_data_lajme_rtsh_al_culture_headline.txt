Fest 62/ Ermal Peçi: Festivali i Këngës është gjithmonë festë. Garë e fortë mes 5 këngësh për vendin e parë
22/12/2023
Një festë e ka konsideruar moderatori Ermal Peçi Fest 62 në RTSH. Në “Magjia para shfaqjes” me Arjola Shehun, moderatori nuk hezitoi të tregonte edhe këngët e tij të preferuara në këtë Festival.
Sipas tij, gara për vendin e parë të Festivalit do të jetë mes Besa Kokëdhimës, duetit të Vesa Lumës dhe Big Basta, Elsa Lilës, Anduel Kovaçit dhe Kastro Zizos.
“Festivali i Këngës është gjithmonë festë dhe është shumë qejf i madh të jesh në Festivalin e Këngës. Besoj se do jetë një betejë mes Besës, mes, Vesës, Elsës, Anduel Kovaçi ka një këngë shumë të ndjeshme, Kastro që për mua ishte një nga këngët risi. Këngët janë shumë të bukura. Luan Durmishi ishte një risi”, u shpreh ai.
/rtsh.al/


