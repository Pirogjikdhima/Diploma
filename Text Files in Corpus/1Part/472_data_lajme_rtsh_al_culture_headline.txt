Shkodra në përgatitjet e fundit, grupet e 5 bashkive të qarkut në Festivalin Folklorik
28/06/2023
Kanë zgjedhur një mjedis të bukur natyror për të bërë përgatitjet e fundit përpara se të nisen në Gjirokastër për Festivalin Folklorik Kombëtar që rikthehet pas 8 vitesh mungesë.
Shkodra ka zgjedhur të përfaqësohet me disa nga këngët e saj tradicionale që do të vijnë të kënduara përmes elementit të ri artistik.
Ndërsa grupi i Malësisë së Madhe ka zgjedhur të përfaqësohet me lahutën dhe xhubletën, të lashta sa vetë jeta në këto troje.
Leonora, përfaqësuesja e grupit të Vaut të Dejës thotë se këto tradita të bukura të folklorit tonë duhet të vazhdojnë të kultivohen tek më të rinjtë.
Puka dhe Fushë-Arrëzi plotësojnë grupin e qarkut të Shkodrës në Festivalin Folklorik Kombëtar, i cili do të ketë rreth 50 minuta manifestim të traditave më të mira të folklorit të kësaj treve.
Gazetar Norel Zaimi

/RTSH/


