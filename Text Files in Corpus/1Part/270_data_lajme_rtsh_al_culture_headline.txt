"Gjuha dhe Komunikimi" në Radio Tirana 1/ Prof. Emil Lafe: Problemet në të folur dhe të shkruar të shqipes standarte
18/10/2023
Profesor Emil Lafe së bashku me prof. Eqrem Çabejn, prof. Mahir Domin dhe prof. Androkli Kostallarin, dhe me kontributin e shumë delegatëve të tjerë anë e kënd shqiptarisë, i dolën në krye sfidës më të madhe kombëtare, pikërisht njësimit të shqipes letrare përmes hartimit të rregullave të drejtshkrimit të saj.
I ftuar në emisionin e mesditës "Gjuha dhe Komunikimi" drejtuar nga moderatorja Algerta Tafani në Radio Tirana 1, Prof Emil Lafe foli për problemet në të folur dhe të shkruar të shqipes standarte.
Profesori i gjuhës foli për gabimet e shkruara apo të folura në televizione, lajme dhe kudo duke përdorur fjalë të huaja në vend të përdorimit të fjalëve shqip. Gjithashtu profesori vuri theksin edhe tek përdorimi i gjuhës si një kulturë që përfaqëson një disipline shkencore si pasojë edhe gjuha e përdorur në to duhet të jetë e përshtatur.
“Kam vënë re herë pas here që ka shmangie nga gjuha e bukur shqipe, por edhe fjalë të përdorura në mënyrë jo të duhur. Kultura gjuhësore që përfaqësonë një disiplinë shkencore duhet që dhe gjuha e tyre të jetë më e kulturuar”, tha profesori Emil Lafe.
Profesor Emili është anëtar i komisionit hartues të rregullave të drejtshkrimit (1967), delegat dhe njëherësh, sekretar i Komisionit Organizues të Kongresit të Drejtshkrimit të Gjuhës Shqipe (1972) dhe një nga zërat më aktivë në fushën e gjuhësisë për problemet e sfidat me të cilat përballet gjuha shqipe sot.


