Koncerti i fund vitit në Elbasan - Bashkia nderon tre artistë me titullin ''Nderi i Qytetit''
29/12/2023
150 artistë janë ngjitur në skenën e teatrit ”Skampa” në mbrëmjen e fund vitit të organizuar nga bashkia Elbasan në bashkëpunim me Qendrën Artit. Kartolina e urimit ishte një buqetë muzikore e ndërthurur nga Banda Frymore, zërat e fëmijëve, këngët popullore për tu përmbyllur me tingujt e muzikës klasike. Orkestra e harqeve të Elbasanit nën drejtimin e dirigjentit Antonio Pine, dhe maestro Zeqir Sulkuqi , solli për spektatorët e shumtë pjesë të njohura muzikës klasike të autorëve të huaj dhe vendas.
“Bashkia e Elbasanit dhe Qendra e Artit kanë përgatitur një koncert fund viti që kemi kohë që e quajmë gala”, tha Udhëheqësi artistik Edmond Rrapi.
Edhe për artistët elbasanas ky evinimet gala është vlerësuar si një përmbledhje të punës artistike të një viti.
Kryetari i bashkisë Elbasan vlerësoi me titullin nderi i qytetit tre artistët: Thoma Kristo, Tomor Shishmani, dhe Hasan Hoxha për kontributin e dhënë ndër vite për zhvillimin e artit në këtë qytet.

/RTSH/


