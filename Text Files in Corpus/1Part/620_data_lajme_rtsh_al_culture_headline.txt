Albina dhe Familja Kelmendi gati për Eurovizion, nisen drejt Liverpool
01/05/2023
Eurovizion 2023 është shumë afër, ndërsa provat e vendeve pjesëmarrëse kanë nisur në skenën e Liverpool Arena.
Përfaqësuesja e Shqipërisë, Albina dhe Familja Kelmendi duket se janë gati për garën në Festivalin Europian të Këngës, teksa janë nisur drejt Liverpool. Vetë Albina ka postuar një video në rrjetet sociale, ku shihet shumë e emocionuar, sëbashku me familjen e saj.
Albina dhe Familja Kelmendi fituan të drejtën për të përfaqësuar Shqipërinë në Eurovision në Festivalin e 61 të Këngës në RTSH me këngën “Duje”, këngë që është pritur mjaft mirë edhe nga publiku ndërkombëtar.
Eurovision 2023 do të zhvillohet këtë vit në datat: 9, 11 dhe 13 maj, ndërsa Shqipëria do të këndojë në natën e dytë të gjysmëfinale.

/rtsh.al/


