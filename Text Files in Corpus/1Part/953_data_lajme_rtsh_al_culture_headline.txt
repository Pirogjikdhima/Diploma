Mahmood dhe Blanco fitojnë Festivalin e Sanremos me ”Brividi”
06/02/2022
Dueti italo-egjiptian i interpretuar nga Blanco dhe Mahmood, “Brividi”, është shpallur si kënga fituese "Sanremo 2022".
Çmimin e dytë e mori këngëtarja Elisa me këngën ”O forse sei tu”, “Ose ndoshta je ti” dhe në vendin e tretë u rendit artisti Gianni Morandi me “Apri tutte le porte”, “Hapi të gjitha dyert”.
Nata finale "Sanremo 2022", që u soll për teleshikuesit shqiptarë përmes RTSH, u hap me Himnin e Mamelit të luajtur nga grupi i Guardia di Finanza, i cili më pas ia lë skenën notave të marshimit “Armi e Brio”.
Mahmood dhe Blanco do të përfaqësojnë Italinë në Eurovizion, festival ky që do të zhvillohet gjithashtu në Itali, në Torino, pas fitores së Maneskin në garën e Suedisë.
Në skenën e Ariston të dominuar nga Amadeus, pati shumë të ftuar si Sabrina Ferilli, si dhe nuk munguan homazhe për të famshmen Raffaella Carrà.


