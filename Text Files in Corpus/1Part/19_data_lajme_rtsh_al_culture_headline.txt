Çaushi: Zhusti, punëtor i jashtëzakonshëm. Ja si vjen ai në një rrëfim prej 60 faqesh tekst!
26/01/2024
Asistentja e komedisë “Testamenti” e shkruar nga regjizori, Leka Bungo ka vlerësuar aktorin Viktor Zhusti, protagonistin e kësaj vepre për punën që ai bën dhe përcjell për publikun.
E ftuar në emisionin “3D” asistentja Doriana Çaushi shprehet se aktori Viktor Zhusti është për t’u marrë shembull nga brezat më të rinj.
“Viktori është një punëtor i jashtëzakonshëm në skenë, është për t’u vlerësuar dhe për tu marrë shembull nga ne, nga brezi im të paktën. Kur shoh Viktorin që del në skenë dhe mban një orë e një çerek pa dalë nga skena për të thënë 60 faqe tekst, që nuk është pak dhe aq më tepër që nuk është një vepër që jemi mësuar ne. Është një vepër shumë e vështirë, e ndërtuar në formë rrëfimesh”, tha ajo.

/rtsh.al/


