Shkodër, mbahet në mjedis të hapur Festivali Mbarëkombëtar i Këngës për Fëmijë
08/11/2020
Pavarësisht pandemisë tradita e Festivalit Mbarëkombëtar të Këngës për Fëmijë që zhvillohet në Shkodër nuk është ndërprerë as këtë vit. Edicioni i 58-të i këtij festivali u zhvillua pasditen e të shtunës në ambjent të hapur në pikën turistike të Shirokës. 18 këngë të reja u interpretuar në skenën e vendosur në breg të liqenit të Shkodrës, krijime këto të emrave të njohur të këngës dhe poezisë për fëmijë që erdhën nën iterpretimin e këngëtarëve të vegjël nga të gjitha trevat shqipfolëse. Sipas mjeshtrit Kujtim Alia, organizatori dhe drejtuesi artitisk i këtij aktiviteti prej 35 vitesh, pandemia këtë vit ka ndikuar në zhvendjesjen në kohë dhe në kushtet e zhvillimit të festivalit por aspak në krijimtarinë dhe gjeografinë e pjesëmarrëesve.
Në përfundim të festivalit, që u zhvillua në një ditë të vetme, u përzgjodhën tre këngetarët më të mirë të tij, ndërsa kënga fituese e edicionit të 58-të do të shpallet në fund të këtij viti pas votimeve on line në youtube. Festivali është rregjistruar dhe do të transmetohet në TVSH në ditët e ardhshme.


