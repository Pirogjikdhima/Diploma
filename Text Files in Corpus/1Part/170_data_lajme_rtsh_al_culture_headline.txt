Interes për Festivalin e 62 të Këngës-Vijon me ritme të larta shitja e biletave
17/12/2023
Interesi për Festivalin e 62 të Këngës është mjaft i lartë, kjo reflektohet edhe në shitjen e biletave të cilat për natën e parë dhe të dytë janë drejt përfundimit.
Qytetarët të cilët dëshirojnë të blejnë biletat mund të drejtohen në biletarinë e Pallatit të Kongreseve, por mund t’i blejnë ato lehtësisht edhe online.
Sa i takon natës së tretë biletat do të dalin në shitje gjatë ditës së sotme, ndërsa për natën e madhe finale do të dalin së shpejti.
Për t’i ardhur në ndihmë publikut, në ekranin e RTSH-së do të shfaqet vazhdimisht një QR code. Mjafton ta skanoni dhe ai do t’ju drejtoj direkt në platformën vivere.al nga ku mund të blihen biletat, të cilat kushtojnë nga 1000-2000 lekë, në varësi të natës që dëshironi të ndiqni në sallë.
Festivali i Këngës do të mbahet në datat 19-22 dhjetor, Po ashtu do të kenë mjaft të ftuar, artistë të njohur shqiptarë e të huaj që do të sjellin një spektakël për të mos u humbur.
/rtsh/


