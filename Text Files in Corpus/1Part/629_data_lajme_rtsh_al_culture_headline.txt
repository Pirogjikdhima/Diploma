Të premten, koncert nga orkestra e RTSH-së , pjesë e repertorit, “Piano Concerto” e Çesk Zadesë, Shopen dhe Sibelius
26/04/2023
Notat e veprës “Koncert për piano dhe orkestër”, shkruar nga kompozitori i mirënjohur shqiptar Çesk Zadeja, së bashku me veprën e kompozitorit polak Frederik Shopen “Andante Spianato dhe Grande Poloneze Brilante, gjithashtu Simfoninë Nr. 3 të kompozitorit finlandez, Jan Sibelius, do të jehojnë në koncertin e radhës që do të dhurojë Orkestra Simfonike e Radio Televizionit Shqiptar, nën dirigjimin e mjeshtrit Bujar Llapaj.
Veçantia e përzgjedhjes së kësaj vepre shqiptare, qëndron në faktin se “Koncert për piano dhe orkestër”, me autor Çesk Zadenë, përkon me 55 vjetorin e krijimit dhe interpretimit për herë të parë nga pianistja Nikoleta Nako dhe dirigjenti Roland Çene. Pas afro 5 dekadash, në këtë përvjetor, kjo vepër madhore e repertorit shqiptar do të luhet nga pianistja virtuoze estoneze.
Koncerti do të luhet për publikun, të premten më 28 prill, në orën 19:00, në Qendrën Kulturore të Katedrales Ortodokse të kryeqytetit.

Gazetare: Ornela Ceka
/rtsh/


