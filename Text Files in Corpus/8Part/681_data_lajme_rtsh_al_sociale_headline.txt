Tullumbacet me narkotikë diskutohen në parlament
03/10/2023
Të ashtuquajturat tullumbacet me azot, që kohët e fundit janë përmendur si shkak i dëmtimeve shëndetësore tek adoelshentët, u bënë shkas për disa debate të shkurtëra në Komisionin e Ligjeve në parlament.
E ftuar në komision, zëvendësministrja e Shëndetësisë, Entela Ramosaçaj, dha shpjegime për disa ndryshime në ligjin për barnat psikotrope dhe lëndët narkotike.
Por vemendja u zhvendos nga disa deputetë të shumicës dhe pakicës tek shqetësimi i kohëve të fundit për tullumbacet me azot.
Zyrtarja e Shëndetësisë tha se lënda për të cilën flitet kohët e fundit nuk është e ndaluar sipas konventave ndërkombëtare.
Zonja Ramosaçaj siguroi deputetët se nuk janë spitalet burimi i shpërndarjes në publik të këtij produkti, ndërsa paralajmëroi pasoja nëse përdoret në mënyrë të pakontrolluar.
BE në rekomandimet e veta i ka kërkuar Shqipërisë që të ndryshojë listën e lëndeve të ndaluara që të sigurojë hetime të mira penale në luftën kundër narkotikëve.
Gazetare: Sonila Agostini
/ rtsh.al /


