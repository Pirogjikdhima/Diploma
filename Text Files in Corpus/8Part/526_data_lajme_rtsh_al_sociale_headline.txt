Tuneli i Llogorasë, 5.1 miliardë lekë nga buxheti për ta përfunduar
03/11/2023
Në projektbuxhetin e vitit 2024 fondet për vijimin e punimeve për ndërtimin e tunelit të Llogorasë, llogariten 5.1 miliardë lekë.
Tuneli i Llogorasë 5.9 km i gjatë, një ndër veprat më të rëndësishme inxhinierike në vend, parashikohet të përfundojë në qershor të vitit 2024.
Vënia në funksionim e këtij tuneli do ti japi një zhvillim të madh jugut të Shqipërisë dhe lidhjen infrastrukturore që do të bëhet me aeroportin e Vlorës.
Puna për ndërtimin e tunelit të Llogorasë ka nisur më 14 nëntor të vitit 2021.
Tuneli i Llogorasë nis nga ura e Shën Elizës në zonën e Dukatit, deri në urën e Palasës. Me një shpejtësi 50-80 km/orë, rruga do të përshkohet për 7-10 minuta.
/ rtsh.al /


