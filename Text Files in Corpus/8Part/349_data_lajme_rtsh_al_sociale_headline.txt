Lezhë- Vihet në funksion pas 10 vitesh kaldaja e gjimnazit, problem vetëm në shkollën "Nënë Tereza"
05/12/2023
Gjimnazi "Hydajet Lezha" në Lezhë nuk do të ketë më probleme me ngrohjen gjatë dimrit. Pas më shumë se 10 vitesh është arritur të vihet në funksion sistemi i kaldajës në këtë institucion arsimor, në të cilin marrin dije rreth 1 mijë nxënës.
Gjithashtu po punohet për vënien në funksion dhe të kaldajës në shkollën 9-vjeçare, ndërsa në institucionet e tjera arsimore në Bashkinë Lezhë ngrohja është siguruar që prej 15 nëntorit dhe nuk ka probleme.
Në shkollat me ngrohje qendrore mbetet problem mirëmbajtja e rrjetit, pasi mungojnë specialistet thotë Drejtori i Arsimit në Bashkinë Lezhë Nikolin Shtjefni.
Prej disa ditësh i ftohti me temperatura të ulëta ka përfshirë edhe Lezhën, ndaj dhe ngrohja në institucionet arsimore shihet si domosdoshmëri për të patur një proces mësimor pa probleme.

/RTSH/


