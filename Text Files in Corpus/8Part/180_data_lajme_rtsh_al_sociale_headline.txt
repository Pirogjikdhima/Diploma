Spitali Rajonal Shkodër synon futjen e shërbimeve të reja
09/01/2024
Kalimi i shërbimit të hemodinamikës dhe paliativit 24 orë, çelja e repartit të neurokirurgjisë, si dhe pajisja me një skaner të ri të teknologjisë së fundit janë objektivat primarë që drejtuesit e spitalit rajonal Shkodër kanë për vitin 2024.
Sipas drejtorit Senad Hallunaj disa investime janë miratuar dhe pritet nisja e punimeve.
Kalimi në shërbim 24 orë i hemodinamikës synon të shpëtojë dhjetëra jetë njerëzish kur ndërhyrjet për koronare mund të bëhën në 24 orë.
Po ashtu marrja e kimioterapive në pavionin paliativ 24 orë do të ishte ndihmë për të sëmurët.
Aktualisht në Spitalin Rajonal Shkodër nuk ka shërbim neurokirurgjie dhe pacientet drejtohen për në Tiranë. Çelja e një shërbimi të tillë shihet me interes për 300 mijë banorë të zonës që marrin shërbime në këtë institucion
Gazetar: M.Gjoni

/ rtsh.al /


