“Dokumenti zyrtar dhe gjuha”, probleme të shumta gjuhësore në dokumentat zyrtare
23/11/2023
Dokumentat zyrtare kanë një sërë problemesh në shkrimin e tyre, duke nisur nga përdorimi i fjalëve të huaja por edhe mosrespektimi i rregullave të drejtshkrimit.
Një gjë e tillë është vënë në dukje ditën e sotme gjatë një workshopi të zhvilluar në Universitetin "Fan Noli“ në Korçë në kuadër të javës së drejtshkrimit.
Sipas Prof. as. dr Elona Çeçe gjuha e administratës shikohet edhe si një mjet për edukimin e kombit prandaj duhet të funksionojë në standardin e duhur.
Ekspertët e gjuhës ngrenë shqetësimin e nivelit të ulët të përvetësimit të gjuhës shqipe në shkolla e universitete, çka reflektohet më pas edhe në dokumentat zyrtare nga punonjësit e administratës.
Është viti i dytë që Departamenti i Gjuhës dhe Letërsisë pranë Universitetit "Fan Noli“ organizon javën e drejtshkrimit.
Një vit më parë është kryer një takim me gazetarë për probleme të drejtshkrimit të gjuhës shqipe, ndërsa këtë vit i është kushtuar rëndësi pikërisht gjuhës në dokumentat zyrtare.
/RTSH/


