Zbulohen 11 raste me fruth në Shqipëri, fëmijët nuk ishin të vaksinuar
24/01/2024
ISHP ka konfirmuar praninë e 11 rasteve të para me fruth në Shqipëri. Të infektuarit janë fëmijë të moshës 1-9 vjeç.
6 prej tyre kane lidhje familjare dhe janë të pavaksinuar.
Rastet janë konfirmuar në qytetin e Tiranës dhe të Durrësit dhe pas ofrimit të ndihmës së parë në spital, fëmijët janë larguar në shtëpitë e tyre ku dhe po marrin mjekimin e rekomanduar.
Instituti i Shëndetit Publik, njofton se vaksinimi ndaj fruthit sidomos me dozën e parë, ka pësuar një rënie të ndjeshme që pas pandemisë së koronavirusit.
Sipas Organizates Botërore të Shëndetësise, rastet e fruthit në Evropë u rriten 30-fish vitin e kaluar. OBSH paralajmeron se rastet jane ende ne rritje dhe nevojiten masa urgjente për të parandaluar përhapjen e mëtejshme.
Gazetare: Keti Toroveci

/ rtsh.al /


