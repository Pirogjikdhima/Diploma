Bakllavaja, ëmbëlsira tradicionale - Shumë prej qytetarëve zgjedhin ta përgatisin vetë
29/12/2023
Bakllavaja, ky produkt tradicional mbetet ende një ndër ëmbëlsirat më të preferuara për familjet Gjirokastrite në festat e fund vitit. Shumë zgjedhin që ti përgatisin vetë në shtëpi, e të tjerë ti marrin të gatshme në pastiçeri, mjafton që ëmbëlsira të mos mungoj në tryezë tyre natën e ndërrimit të viteve.
Përgatitjet e ëmbëlsirave festive kanë filluar që në fillim të muajit dhe vazhdojnë deri në datën 31 Dhjetor. Sipas Alma Xhema në pastiçerinë që e menaxhojnë familjarisht janë munduar që të mbajnë çmimet e përballueshme për gjithë qytetarët.
Ëmbëlsirat i japin kuptimin e plotë festave të fund vitit. Si gjithmonë kryesojnë ëmbëlsirat tradicionale bakllavaja , shëndetlija , kadaifi , dhiple e cila është ëmbëlsirë tradicionale për qarkut e Gjirokastrës.

/RTSH/


