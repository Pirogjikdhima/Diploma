Shkodër, ndërhyrje në urën e Bardhajve
03/11/2023
Rreshjet e rëna gjatë ditëve të fundit kanë rikthyer në vëmendje nevojën për ndërhyrje në urën e Bardhajve. Banorët e quajnë tejet të nevojshme pasi vërshimi i Lumit Kir mund ta dëmtojë edhe më shumë këtë urë.
Administratori i Njësisë Rrethina Gerald Hasaj tregon se gjatë muajit të shkuar në disa prej këmbëve të urës ka patur ndërhyrje, megjithatë ky objekt kërkon rikonstruksion dhe zgjerim të plotë.
Ura e Bardhajve ështe e një rëndësie të vecantë pasi lidh 3 fshatra me qytetin e Shkodrës. Qarkullimi mbi këtë urë është i lartë dhe drejtuesve të mjeteve u duhët të presin pasi ura është vetëm një kalimshe. Krahas zgjerimit të saj, forcimi dhe sistemimi i bazamentit dhe këmbëve mbetet një nevojë emergjente nga ana e institucioneve.
/ rtsh.al /


