Në Korçë 110 nxënës në klasë të parë pa mbushur ende 6 vjeç
10/09/2023
1526 nxënës nga Qarku I Korçës, do të ulen për herë të parë në bankat e shkollës, 228 më pak se një vit më parë.
Nisur edhe nga ndryshimet ligjore, në klasën e parë janë regjistruar 110 nxënës, që mbushin 6 vjeç brenda muajit dhjetor të këtij viti.
Kështu kanë vendosur këta prindër për të regjistruar djalin e tyre të vogël, Tristanin. Vogëlushi vijoi mjaft mirë në arsimin parashkollor dhe kjo shtyu prindërit që ta regjistrojnë atë ende pa mbushur 6 vjeç.
Për këtë vit mësimor të gjitha shkollat janë gati për të pritur nxënësit, me përjashtim të atyre shkollave që janë në rikonstruktim.
Gjithashtu, bëhet e ditur se për këtë vit në Qarkun e Korçës, do të ketë 9 shkolla të arsimit bazë ku mësimi do të zhvillohet me turne.
Gazetare: E.Fili

/rtsh.al/


