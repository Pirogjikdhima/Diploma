Veliaj: “Nisim punën për 3 linjat e shpejta të autobusëve, me korsi të dedikuara dhe pa ndërprerje”
14/11/2023
Në Tiranë do të nisë zbatimi i projektit të linjës së shpejtë të autobusëve, “Bus Rapid Transit”.
Lajmin e dha kryebashkiaku Veliaj, gjatë prezantimit të Buxhetit 2024.
“Presidenti i Republikës na ka dhënë autorizimin për të marrë grantin nga KFW-ja dhe GIZ-i gjerman, për të kaluar në zbatimin e sistemit ekspres të autobusëve. Jo vetëm me autobusë të rinj, por edhe me korsi të dedikuara, ku nuk lejohen makinat.
Shumë shpejt do të fillojmë zbatimin e projektit për 3 linjat: Unazën, Kombinat-Kinostudio dhe Tiranën e Re”, shtoi Veliaj.

/rtsh.al/


