Studimet për autizmin/ Mjekët këshillojnë të mos përdoret paracetamol gjatë shtatëzanisë
13/10/2023
Shtimi i rasteve të çrregullimeve te spektrit autik gjatë viteve të fundit ka shtyrë studiuesit të përqëndrohen në këtë fushë, duke gjetur lidhje mes këtyre çrregullimeve dhe mënyrës së jetës.
“Mënyra e jetesës është faktor që ndikon në shumë sëmundje që kanë rritur incidencën gjatë viteve të fundit. Gjatë shtatëzënisë gratë nuk duhet të marrin ilace. Është gjetur se paracetamoli është një mjekim qe mund të çojë në çrregullime të spektrit autik. E njejta gjë vlen edhe për antibiotikët”, shprehet mjeku.
Ndërkohë mjekët kanë identifikuar edhe mjet të ri për diagnostikim të hershëm të sëmundjes.
“Përmes metabolomikës mendojmë se mund të bëhet një diagnostikim i më i shpejtë sa i përket çrregullimeve të spektrit autik dhe kjo do të na ndihmonte të vinim në zbatim më shpejtë ndërhyrjet e strategjisë parandaluese", shprehet mjeku.
Këto gjetje u paraqitën në konferencën e 18 pediatrike, ku u krijua edhe Shoqata italo-shqiptare e Pediatrisë.
Në këtë konferencë pati mbi 300 pjesëmarrës nga vende të ndryshme.

Gazetare: Albana Agolli
/rtsh.al/


