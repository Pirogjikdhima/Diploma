Belshi destinacion turistik, qyteza piktoreske me 84 liqene, perlat karstike të Mesdheut
10/08/2023
Mbi 80 liqene, të shoqëruara me natyrën piktoreske kanë bërë që çdo fundjavë Belshi të mbipopullohet nga turistët vendas e të huaj.
Belshi është një qytet i vogël buzë liqenit me të njëjtin emër, kryeqendra tradicionale e zonës së Dumresë.
Që prej investimeve të 7 viteve më parë, rindërtimit të qendrës së qytetit dhe pedonales buzë liqenit, bukuria e këtij qyteti të vogël është bërë edhe më e veçantë.
Mendimtari i madh i Rilindjes sonë kombëtare Sami Frashëri, duke u nisur nga bukuria e peizazhit dhe karakteristikat e tjera të kësaj zone, mendonte të ndërtohej në Belsh kryeqendra e shtetit të ardhshëm shqiptar.
Dumreja, krahina e njohur për numrin e madh të liqeneve përfshin territorin e katër komunave dhe të një minibashkie, të gjitha pjesë të rrethit të Elbasanit, ato Belsh, Shalës, Grekan, Kajan, Rrasë e Fierzë.

Gazetare: Megi Mëhilli
/RTSH/


