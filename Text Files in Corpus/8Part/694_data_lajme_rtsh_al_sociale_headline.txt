Më shumë mundësi integrimin për komunitetin Rom dhe Egjiptian në Shqipëri
30/09/2023
Një projekt i Bashkimit Europian i zbatuar në Bashkinë e Tiranës u soll si shembull pozitiv lidhur me integrimin e komunitetit rom dhe egjiptian.
Në konferencën “Për më shumë edukim dhe mundësi punësimi për komunitetin Rom dhe Egjiptian në Shqipëri”, ku u prezantua një tjetër projekt i Bashkimit Europian, për integrimin dhe punësimin e romëve në Elbasan, Vlorë dhe Shkodër.
Kryebashkiaku i Tiranës, Erion Veliaj u ndal në rezultatet qe ka sjelle ky projekt. Zoti Veliaj vlerësoi ndikimin e projektit dhe shpehu bindjen se e njëjta gjë do të ndodhë edhe në 3 qytetet e tjera.
Projekti i BE-se është një nismë 3 vjeçare e drejtuar nga Fondacioni Shoqëri e Hapur, në bashkëpunim me Bashkinë e Tiranës dhe Qendrën për Veprim Social dhe Inovacion, e financuar nga Bashkimi Europian. Ai synon rritjen e perfshirjes se komunitetet Rom dhe Egjiptian në Shqipëri, me fokus punësimin dhe arsimimin e tyre.
Gazetare Albana Agolli
/ rtsh /


