Moti i keq sjell probleme në Lezhë, luhatjet e energjisë djegin paisjet elektroshtepiake në fshatin Manati
31/08/2023
Moti i keq me stuhi shiu ka krijuar probleme në Lezhë. Luhatjet e energjisë elektrike dogjën pajisjet elektroshtëpiake në disa familje në fshatin Manati.
Tensioni i energjisë arriti deri 380 volt, duke shkaktuar dëme të shumta për abonentët familjar. Banorët thonë se kjo situatë ka ardhur nga amortizimi i rrjetit elektrike.
"Linja është ndërtuar që në kohën ë e Enverit dhe që ateherë nuk është vënë dorë në të. Ka bërë dëme të mëdha pasi ka dëmtuar shumë elektroshtëpiake. Ne i kemi paguar dritat muaj për muaj“, shprehën ata.
Menjëherë pas sinjalizimit, punonjësit e OSHEE kanë ndërhyre në rikthimin normal të energjisë elektrike, ndërsa ju kërkohet abonentëve të cilët kanë pësuar dëme që t'i drejtohen me ankesë tek kujdesi ndaj klientit dhe kjo problematika do të trajtohet me përparësi.

Gazetare: Megi Mëhilli
/RTSH/


