Hasi në prag festash, qytetarët: Ndërrimin e viteve do ta festojmë në shtëpi
22/12/2023
Ditët festive në Has po priten me energji pozitive nga banorët, ndërsa familjarë të shumtë presin të larguarit në emigrim për të festuar së bashku ndërrimin e viteve.
Në Has, atmosfera e festave duket se e ka gjallëruar vendin, lëvizjet e shumta në qytetin e Krumës, si dhe kthimi i emigrantëve në vendin e tyre në prag të ndërrimit të viteve që të jenë me familjet e tyre i ka dhënë një larmishmëri qytetit.
Banorët e Hasit po përgatiten për festat e këtij fundvit. Ata shprehen se ndërrimin e viteve do ta festojnë pranë familjarëve të tyre. "Shumë bukur po duket. Ardhja e emigrantëve ka gjallëruar qytetin. Natën e ndërrimit të viteve do ta festojmë në Has, pranë familjes", shprehen qytetarët.
Bashkia Has ka zbukuruar pjesën më të madhe të qytetit me dekore festive duke i bërë më të bukura ditët e festive.
Gazetar: Dashmir Shehu
/rtsh.al/


