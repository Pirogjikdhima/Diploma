Kukësi pa transport publik. Banorët, pritje me orë të gjata për gjetjen e një makine
09/01/2024
Banorët e rrethit të Kukësit po përballen me vështirësi në lëvizjen nga një fshat në tjetrin apo drejt qëndrës së qytetit. Shkak është bërë mungesa e transportit të rregullt rural.
Banorët thonë se presin me orë kalimin e ndonjë makine të rastit për të shkuar në shtëpitë e tyre. Në ditët e ftohta apo të nxheta, ata vihen më shumë në vështirësi.
Ndërsa drejtuesit e mjeteve të transportit të udhëtarëve shprehen se puna në linjat rurale nuk ka leverdi pasi nuk ka klientë. Shumë banorë janë larguar në emigracion duke krijuar këtë situatë të vështirë.
Gazetare: Besjana Gërmizi

/ rtsh.al /


