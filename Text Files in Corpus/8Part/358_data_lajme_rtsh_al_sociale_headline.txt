Nis sot shpërndarja e bonusit për 700 mijë pensionistë
04/12/2023
Nga sot nis shpërndarja e bonusit për 700 mijë pensionistë.
3.5 miliardë lekë është fondi total që Këshilli i Ministrave ka ndarë për pensionistet dhe kategoritë e tjera që përfitojnë trajtime financiare.
Masa prej 5 mije lekësh do të shpërndahet së bashku me pensionet mujore përgjatë muajit dhjetor nga Instituti i Sigurimeve Shoqërore.
Shpërblimi mund të tërhiqet nga përfituesit edhe pas festave të fundvitit.
Prej 1 Tetorit pensionistët e të gjitha kategorive kanë përfituar indeksimin në masën 8.6% të pensionit që marrin.
Te gjithë pensionistet do të mund ta tërheqin bonusin si dhe pensionin e tyre në të gjitha sportelet e postës shqiptare, ndërsa për ata që e marrin në bankë kalimi do te bëhet automatikisht.
/rtsh/


