Situata e COVID-19 në qarkun e Gjirokastrës/ Shefi i epidemiologjisë: Vetëm 1 rast pozitiv në 2 javët e fundit
15/08/2023
Kjo periudhë vere është shoqëruar me rritje të rasteve me COVID-19, në pjesën më të madhe të Evropës, duke mos lënë pas edhe Shqipërinë.
Megjithatë, sa i përket Qarkut të Gjirokastrës, situata epdemiologjike paraqitet e qetë pavarësisht fluksit të emigrantëve dhe shtimit të turistëve.
Shefi i epdemiologjisë pranë njësisë vendore të kujdesit shëndetësor Gjirokastër, Arenc Brahimi, në një prononcim për RTSH ka pohuar se “në 2 javët e para të gushtit janë konstatuar vetëm një rast pozitiv me COVID-19 i moshës pediatrike, i cili kishte manifestuar temperaturë të lartë dhe për fat të mirë, s'ka paraqitur komplikacione të tjera”.
Brahimi ka nënvizuar më tej se për monitorimin e ecurisë epidemiologjike gjatë sezonit veror janë marrë masat në bashkëpunim me policinë në pikat e kalimit kufitar.

Gazetar: V. Shumeli
/RTSH/


