Sigurimet shoqërore/ Rama: Më 1 tetor hyn në fuqi marrëveshja mes Shqipërisë dhe Zvicrës
28/09/2023
Kryeministri Edi Rama ka bërë të ditur se në datën 1 tetor hyn në fuqi marrëveshja për sigurimet shoqërore mes Shqipërisë dhe Zvicrës.
Sipas Ramës, kjo marrëveshje do t’u ofrojë qytetarëve të Shqipërisë dhe Zvicrës që të gëzojnë përfitimet e plota të kontributeve të tyre.
“Në datën1tetor hyn në fuqi Marrëveshja për Sigurimet Shoqërore mes Shqipërisë 🇦🇱 dhe Zvicrës.
Kjo marrëveshje do t'u ofrojë qytetarëve të të dy vendeve të drejtën të gëzojnë përfitimet e plota të kontributeve të tyre”, shkruan Rama në rrjetin social në Facebook.
Ai shton se së shpejti do të ratifikohet edhe marrëveshja me Italinë për sigurimet shoqërore mes dy vendeve.

/rtsh.al/


