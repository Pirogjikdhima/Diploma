Koçiu: Me buxhetin 2024 nis rinkonstruksioni total i Spitalit Rajonal të Korçës
10/12/2023
Ministrja e Shëndetësisë dhe Mbrojtjes Sociale, Albana Koçiu vizitoi Spitalin Rajonal të Korçës, ku është takuar me shefat e shërbimeve, mjekët dhe stafin e këtij spitali.
Gjatë bashkëbisedimit të saj me stafin, krahas opinioneve dhe sugjerimeve që mori nga stafi, dha edhe lajmin e mirë se struktura e Spitalit Rajonal të Korçës, i cili është një nga 12 spitalet rajonale, me buxhetin e vitit 2024 do të transformohet.
Nw njw postim nw rrjetet sociale, Koçiu shkruan se spitali do të marrë dhe vëmendje të shtuar për të përmirësuar akoma më shumë cilësinë e shërbimit dhe për t’u dhënë mundësinë të gjithë personelit që punon aty për tu ndjerë më mirë.
Ky spital ka të plotësuara më së miri të gjitha specialitetet e nevojshme për shërbimet spitalore, falë stafit dhe pajisjeve bashkëkohore.
Mesazhi i ministres ishte vendosmëria për të mbështetur çdo ditë mjekët dhe infermierët në punën e tyre, duke u dhënë atyre dinjitetin që meritojnë.

/rtsh.al/


