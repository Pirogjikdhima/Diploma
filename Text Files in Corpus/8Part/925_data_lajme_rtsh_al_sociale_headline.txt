Urgjencat shëndetësore në Kukës, çdo ditë deri në 160 raste si pasojë e temperaturave të larta
17/08/2023
Në spitalin rajonal të Kukësit çdo ditë paraqiten deri në 160 raste. Shefi i urgjencës, mjeku Jemin Furati sqaron se shqetësimet kryesore vijnë si pasojë e temperaturave të larta këtë sezon.
“Kam pas edhe të sëmurë që vuajnë nga sëmundje kronike si ata kardiopat dhe për shkak të ndryshimit të temperaturave kërkojnë ndihmë mjekësore", tha mjeku.
Fluksi më i lartë është tek mosha pediatrike, për të cilën mjeku i bën thirrje prindërve “t’i drejtohen urgjencës së spitalit”.
Edhe muaji gusht pritet të mbyllet me temperatura të larta, ndaj bluzat e bardha këshillojnë qëndrimin në ambjente të freskëta, konsumimin e ujit dhe ushqimeve të freskëta.

Gazetare: M. Dokle
/rtsh/


