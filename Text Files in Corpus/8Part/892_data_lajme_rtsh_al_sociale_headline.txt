Banjat e Bënjës në Përmet/ Bukuri të rralla natyrore dhe veti kuruese për shëndetin
24/08/2023
Ujërat termalë të Bënjës në zonën e Përmetit së fundmi janë kthyer në "magnetin" e vizitorëve vendas dhe të huaj.
Ky është rezultat jo vetëm i bukurive të rralla natyrore, por edhe i vetive kuruese për shëndetin.
"Na thanë se bën mirë për shëndetin. Erdhëm këtu me shpejtësi se kemi dhimbje të kockave," thotë një qytetar nga Vlora.
Sipas pushuesve në zonën që ndodhen banjat e Bënjës ka nevojë për disa ndërhyrje të vogla, por të domosdoshme.
"Në zonën e Këlcyrës të vetmet gjëra që mungojnë këtu janë dy dhoma për ndërresë, dy tualete, kosha, pastrimi," shprehet një banore e zonës.
Në Bënjë gjenden gjashtë burime ujore termale me bazë sulfurore, që njihen për efekt të lartë kurues, nga të cilat katër burime përdoren për sëmundjet kronike të reumatizmës, veshkave, stomakut dhe sëmundjeve të ndryshme të lëkurës.

Gazetare: Megi Mëhilli


