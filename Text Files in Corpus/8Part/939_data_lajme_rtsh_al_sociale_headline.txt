Gati kabinetet dentare në shkolla në Tiranë, Durrës, Elbasan dhe Shkodër, Rama: Zgjerojmë shërbimin
14/08/2023
Në shtator do të jenë gati kabinetet dentare në shkolla në Tiranë, Durrës, Elbasan dhe Shkodër. Këtë e bën me dije kryeministri Edi Rama përmes një postimi në Facebook ndërsa njofton zgjerimin e shërbimit edhe në shkolla të qyteteve të tjera.
“Teksa të vegjlit po shijojnë pushimet e gushtit, me ekipet tona të kujdesit shëndetësor, po punojmë për detajet e fundit, që, në shtator, të kemi gati kabinetet e reja dentare në shkolla.
Pas Njësive të reja të dentistrisë në shkolla në Tiranë, Durrës, Elbasan dhe Shkodër bëhemi gati të zgjerojmë këtë shërbim me investimin e ri të Ministrisë së Shëndetësisë dhe Mbrojtjes Sociale në shkolla në Gjirokastër, Krujë, Kukës, Vlorë, Fier, Lushnje, Lezhë, Mat, Dibër, Korçë dhe Berat”, shkruan Rama teksa ndan disa foto nga kabinetet e vendosura në ambjentet e shkollave.
/rtsh.al/


