Çdo vit 5 mijë vdekje nga duhani, gati gjysma e popullsisë konsumon duhan
03/10/2023
Duhanirja mbetet një nga veset më të dashura të shqiptarëve pamvarësisht dëmve shumë të larta shëndetësore që po regjistrohen për shkak të këtij produkti. Sipas të dhënave 39% e shqiptarëve konsumojnë duhan dhe 4.500–5.000 veta po humbasin jetën çdo vit si pasojë e ndikimeve në shëndet të tij.
“Fatkeqësisht shifrat e duhanpirjes në Shqipëri nuk kanë pësuar rënie për shumë vite. Sipas studimeve et fundit të Bankës Botërore 39% e shqiptarëve konsumojnë duhan. Nga këto fatkeqësisht 4.500–5.000 vdekje në vit i atribuohen konsumimit të duhanit ndërsa 9–10 të sëmurë më kancer në mushkri janë duhanpirës të rregullt të duhanit tradicional. Rreth gjysma e meshkujve 25–34 vjeç në Shqipëri pinë duhan, nivel më i lartë se statistikat e BE," thotë ekspert i shëndetit publik Roland Shuperka.
Organizata Botërore e Shëndetësisë në raportin e fundit të saj thekson se 9 nga 10 duhanpirës fillojnë të tymosin para të 18-tave, ndërsa në Shqipëri është ulur ndjeshëm mosha e tymosjes.
“90% fillojnë duhanpirjen para moshës 18 vjeç ndërsa mosha e fillimit të këtij vesi në Shqipëri shkon deri në vjeç,” thotë Roland Shuperka.
Ndonëse rritja e çmimit të akcizës u pa si masë ndikuese në lënien e duhanit ekspertët e shëndetit publik shohin se kjo nuk po ndodh
"Ne rrisim taksat, rrisim akcizat. Atëherë vlon tregtimi i paligjshëm dhe qëllimi që ngremë akcizat është për të mbrojtur konsumatorët, shëndetin publik. Ne nuk e mbrojmë, por e çojmë në produkte të pakontrolluara,” thotë eksperti.
Të dhënat e studimeve theksojnë se nëse nuk merren masa deri në vitin 2030, vdekjet do të jenë shumë më të larta.
Gazetare: Sonila Mlloja

/RTSH/


