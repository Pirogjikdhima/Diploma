Të moshuarit nuk janë vetëm, Bashkia e Tiranës ofron shërbim në banesë për 220 raste
14/10/2023
Drita Tresta është një 87-vjeçare, e cila prej më shumë se dy vitesh jeton vetëm në një banesë në një prej lagjeve të njësisë administrative 9, në Tiranë.
Bashkëshorti dhe fëmijët e saj kanë ndërruar jetë, ndërsa nipërit jetojnë larg, jashtë vendit.
Nënë Drita është një prej 220 të moshave në Tiranë që aktualisht marrin shërbimin e kujdesit në shtëpi. Kujdestarja e saj e viziton çdo ditë, i çon ushqimin dhe e ndihmon për çdo nevojë.
Nevoja për të ofruar shërbim në shtëpi për të moshuarit e vetmuar u evidentua gjatë pandemisë. Bashkia e Tiranës ka nisur këtë vit ofrimin e këtij shërbimi përmes një projekti me shoqatën Rayder Albania dhe financim të BE-së.
Rastet identifikohen nga njësitë administrative dhe për trajtimin e tyre angazhohet një grup multidisiplinar, që nga punonjësit social e deri tek mjekët.
Me jetë jo të lehtë mbi supe, Nënë Drita sot i gëzohet çdo vizite në shtëpi.

Gazetare: Albana Agolli
/rtsh.al/


