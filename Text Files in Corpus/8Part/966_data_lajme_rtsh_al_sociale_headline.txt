Shëngjin-Lezhë me trafik të rënduar/ Pushuesit nuk braktisin plazhin edhe pse përballen me rradhë të gjata automjetesh
07/08/2023
Çdo fundjavë krijohen rradhë të gjata automjetesh pasi mijëra turistë i drejtohen plazhit të Shëngjinit, veçanërisht pushuesit nga Kosova që i mbeten besnik këtij bregdeti.
Edhe këtë fundjavë që lamë pas, pavarësisht motit të keq, pushuesit i janë drejtuar plazhit të Shëngjinit duke krijuar rradhë të gjata automjetesh që arrinin deri në 7 km.
Më problematik është segmenti Shëngjin-Lezhë e deri tek kryqëzimi i rrugës së Kosovës.
Por me gjithë vonesat e trafikut qytetarët nga Kosova nuk e braktisin plazhin e Shëngjinit dhe vijojnë ta zgjedhin edhe këtë sezon për të pushuar.

Gazetar: Rr. Lelçaj
/RTSH/


