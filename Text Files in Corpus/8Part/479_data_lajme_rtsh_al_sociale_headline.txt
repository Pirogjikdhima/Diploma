Vaksinimi antigrip, Gjirokastra përfundon kontigjentin e parë prej 5.200 dozash
14/11/2023
Kjo vjeshtë ka shënuar rritje të interesit të banorëve gjirokastritë për të aplikuar vaksinën antigrip. Në qoftë se një vit më parë në të tre bashkitë Gjirokastër, Dropull e Libohovë u vaksinuan 3.600 persona, deri tani janë vaksinuar 5.200 persona.
Për shkak të interesit të lartë Drejtori i Njësisë vendore të Kujdesit Shëndetësor Edi Sinojmeri thotë se priten edhe 1.500 doza të tjera.
Vaksina antigrip ofrohet falas. Ajo rekomandohet nga specialistët e shëndetësisë si mënyra më e mirë për parandalimin e gripit stinor dhe komplikacioneve që mund të sjellë tek personat me risk.

/ rtsh.al /


