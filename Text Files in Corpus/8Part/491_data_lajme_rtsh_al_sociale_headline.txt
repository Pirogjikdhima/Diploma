Bursat për degët prioritare, aplikimet mbyllen në 18 dhjetor, shumica e kërkesave nga UB
11/11/2023
Studentët që janë regjistruar këtë vit akademik në degët prioritare, kanë nisur aplikimet për të fituar bursën sa paga minimale gjatë gjithë viteve të studimit.
Nga mbi 1600 studentë që figurojnë të regjistruar në këto dege, deri tani kanë aplikuar 500 prej tyre. Drejtori i Agjencisë së Financimit të Arsimit të Lartë Artan Spahiu sqaron se pas mbylljes së aplikimeve do të jenë universitetet ato që bëjnë përzgjedhjen e studentëve që do të mbështeten me bursë.
Për të marrë pagesën çdo muaj, studentët duhet që të ruajnë rezultatet dhe të punojnë në administratë 3 vite gjatë një periudhe 6 vjeçare.
Aplikimi për përfitimin e bursave në deget prioritare mbyllet me 18 dhjetor.
Universiteti Bujqësor deri me tani mban numrin më të madh të aplikimeve me 258 studentë të interesuar.
Gazetare Keti Toroveci
/ rtsh.al /


