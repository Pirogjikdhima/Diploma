Korçë, nis profilizimi i universitetit
16/11/2023
Ministria e Arsimit në bashkëpunim me Fondin Shqiptaro Amerikan të Zhvillimit është duke punuar për profilizimin e universiteteve duke sjellë në Korçë tre ekspertë të huaj të cilët pritet të japin edhe rekomandimet e tyre lidhur me profilizimin e universitetit Fan Noli.
Prof. Dr. Dhimitër Bello, Rektor i Universitetit "Fan Noli" në Korçë e ka vlerësuar pozitivisht këtë hap të hedhur. " Profilizimi do t’i shërbejë të ardhmes" tha ai.
Profilizimi i universiteteve është një procedurë që do të zgjasë disa vite, në mënyrë që të përcaktohen programet për secilin universitet në përputhje me stafin mësimor dhe kërkesat e tregut të punës.
Gazetare Heriselda Dyrmishi

/ rtsh. al /


