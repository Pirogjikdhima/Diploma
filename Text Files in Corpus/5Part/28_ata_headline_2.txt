Jetonin në kushte të vështira, Balla i dhuron çelsat e shtëpisë së re familjes me 10 fëmijë në Levan
TIRANË, 31 dhjetor/ATSH/ Ministri i Brendshëm Taulant Balla në prag të festës së ndërrimit të viteve i ka dhuruar çelsat e shtëpisë së re familjes Musai në Levan të Fierit.
Disa muaj më parë kur Katerina 31 vjeçare solli në jetë fëmijën e saj të 10-të, Balla i dha fjalën se familja e saj do të kishte një shtëpi te re me kushte normale për festat e fundvitit.
Përmes një postimi në rrjetin social facebook ministri Balla shkruan se 10 fëmijët e familjes Musai do ta kalojnë natën e vitit të ri në shtëpi te re, ndërsa i uron gjithë shqiptarëve gëzuar vitin e ri 2024.
“Levan, Fier, Kur Katerina 31 vjeçare solli në jetë fëmijën e saj të 10-të, i dhamë fjalën se do të kishte një shtëpi me kushte normale për festat e fundvitit. Fjala u mbajt! 10 fëmijët e familjes Musai do ta kalojnë natën e vitit të ri të gëzuar. Gëzuar vitin 2024!”, shkruan Balla.


