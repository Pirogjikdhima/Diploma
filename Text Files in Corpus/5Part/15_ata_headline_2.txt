Dhjetori i festave, Rama ndan pamje nga Librazhdi
TIRANË, 31 dhjetor /ATSH/ Kryeministri Edi Rama ndau sot pamje nga atmosfera festive në qytetin e Librazhdit.
Në qytetin e Librazhdit u ndezën dritat shumëngjyrëshe të festave të fundvitit këtë dhjetor, ndërsa qytetarët festuan nën ritmin e muzikës së dhuruar nga këngëtarë të shumtë që performuan në këtë qytet.
Qindra qytetarë, mes të cilëve dhe shumë fëmijë, iu gëzuan atmosferës së krijuar.
Atmosfera magjike me zbukurime dhe drita shumëngjyrëshe të shoqëroi këtë muaj të gjithë qytetin, duke tërhequr vëmendjen e qytetarëve të Librazhdit, por edhe vizitorëve.


