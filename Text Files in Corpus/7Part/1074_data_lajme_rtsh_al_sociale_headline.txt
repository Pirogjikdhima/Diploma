Digjen sërish mbetjet në Grabian, banorët në protestë, pengojnë makineritë
13/07/2023
Grumbullimi i mbeturinave në Grabjan të Divjakës, ka ngritur banorët në protestë. Ata kanë bllokuar makineritë e punës , duke mos lejuar shkarkimin e plehrave të tjera.
Sipas banorëve Bashkia Lushnjë dhe Divjakë vazhdon ti depozitojë plehrat në këtë fushë e cila u mbyll dy vite më parë duke i dërguar në inceneratorinë Fierit.
Prej disa javësh mbeturinat e dy bashkive po hidhen përsëri në këtë vend, duke sjell shqetësime shëndetësorë për te gjithë zonën sepse u vihet edhe flaka.
Administratori i Grabjanit, Fred Rista pohon se ka kapur në flagrance mjetet e bashkisë Lushnjë duke hedhur mbeturinat në këtë fushë.
2 vjet më parë për shkak të protestave të vazhdueshme të banorëve të cilët kanë jo më shumë se 50 metër larg banesat e tyre, fusha e plehrave të Grabjanit u mbyll.
Gazetar Norel Zaimi

/RTSH/


