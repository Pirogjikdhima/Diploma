Fiter Bajrami/ Bashkia e Tiranës vendos tre parkingje falas në dispozicion për faljen e besimtarëve
20/04/2023
Me rastin e Fiter Bajramit, Bashkia e Tiranës u ka vendosur në ndihmë të gjithë besimtarëve myslimanë tre parkingje falas në dispozicion për ritualin e faljes.
Ditën e premte, më 21 prill, për faljen e besimtarëve, tre parkingjet në kryeqytet do të jenë falas, në mënyrë që ata të mund ta kryejnë ritualin e faljes pa asnjë pengesë.
Parkimi te “7 Xhuxhat”, te Sheshi “Skënderbej” dhe te Bulevardi i Ri do të jenë pa pagesë nga ora 5:00 -9:00 të mëngjesit.
Ky muaj ka qenë një muaj solidariteti në Tiranë, ku bashkia nga ana e saj ka organizuar aktivitete të shumta sociale.
/rtsh.al/


