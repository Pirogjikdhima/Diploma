Provimet e Maturës/ Dalin rezultatet e testit të Gjuhës Shqipe dhe Letërsisë, vetëm 6% marrin notën 10
18/06/2023
Ministria e Arsimit përmes Qendrës së Shërbimeve Arsimore ka publikuar rezultatet e provimit të Gjuhës Shqipe dhe Letërsisë të zhvilluar disa ditë më parë nga maturantët e shkollave të mesme në të gjithë vendin.
Sipas njoftimit të Ministrisë së Arsimit bëhet e ditur se ata që kanë shkëlqyer me rezultate të larta janë më shumë se vitin e kaluar.
Megjithatë, sipas shifrave të publikuar nga vetë Ministria e Arsimit vërehet se vetëm 5.73 për qind e maturantëve kanë mundur të marrin notën 10 në këtë provim. Ndërsa kalueshmëria është në 98.38%.
“Sapo janë publikuar nga QSHA edhe rezultatet e maturantëve tanë në provimin Gjuhë Shqipe dhe Letërsi. Këtë vit ata që kanë shkëlqyer me rezultate të larta janë më shumë se vitin e kaluar.
Kalueshmëria është 98.38% dhe me notën 10 janë vlerësuar rreth 5.73% e maturantëve”, thuhet në njoftimin e Ministrisë së Arsimit.
Ndërkaq ditën e nesërme maturantët do të zhvillojnë provimin e fundit të lëndës me zgjedhje.

Dalin rezultatet e testit t... by Rtsh Faqe
/rtsh.al/


