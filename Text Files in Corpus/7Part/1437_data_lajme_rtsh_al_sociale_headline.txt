Ditët e filmit malazez, QKK prezanton filmat që do shfaqen në 4 qytete të vendit
27/03/2023
Pas nënshkrimit të “Memorandumit të bashkëpunimit” mes Qendrës Kombëtare e Kinematografisë dhe Qendrës Malazeze të Filmit, në fillim të këtij muaji, duke filluar nga kjo e hënë e deri të enjten do të mbahen në Shqipëri “Ditët e Filmit Malazez”.
Për këtë qëllim, Qendra kombëtare e Kinematografisë organizoi një takim prezantues për publikun shqiptar mbi prodhimet e suksesshme kinematografike, të viteve 2020-2022 nga autorë malazezë.
Një nga objektivat e këtij prezantimi ishte edhe nxitja e dialogut ndërmjet profesionistëve të dy shteteve por edhe përballja e publikut me kulturën e prezantuar në filmat e autorëve fqinj.
Në konferencën për shtyp të titulluar: Filmi si mjet dialogu ndërkulturor morën pjesë përfaqësues të qendrave kinematografike të dy vendeve, producente dhe regjizorë nga Mali I zi dhe Shqipëria si dhe përfaqësues të ambasadës.
Filmat malazes do të shfaqen në qytetet e Tiranës, Gjirokastrës, Vlorës dhe Shkodër. Në Gjirokastër dhe Vlorë, filmat do të shfaqen në kinematë e rihapura me teknikë digjitale, mundësuar me fonde europiane IPA II
Filmat që do të shfaqen janë :
- “Pas dimrit” me regji të Ivan Bakrac,
- "Kunja e zezë“ me regji të Ivan Marinovic,
- "Foleja e Shqiponjës“ me regji të Milija Scepanović,
- “Ylberi”– me regji të Aleksandar Vujović,
- “Emri im është Ana” me regji të Bojan Stijović.
/rtsh/


