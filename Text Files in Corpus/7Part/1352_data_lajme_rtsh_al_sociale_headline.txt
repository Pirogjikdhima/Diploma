Tradita e fuçive të drurit, artizani nga Këlcyra vazhdon të prodhojë
29/04/2023
Tradita qindra vjeçare e punimit të vazove të drunjta me mënyrë artizanale nuk është zhdukur në Këlcyrë.
Prej vitesh mjeshtri, Ikmet Mino ushtron këtë zanat me të njejtin pasion si ditën e parë. Ai tregon se si siguron lëndën e parë, se si e trajton drurin dhe deri tek vendosja e rrathëve të fuçisë.
Artizani Mino prej mbi 55 vitesh i punon vazot e drunjta për mbajtjen e verës, rakisë dhe djathit.
Cilësia e ushqimeve dhe pijeve që mbahen në këto enë që vijnë nga e kaluara si teknologji, ruajnë shijen dhe stazhionohen në kushte natyrale.
Ai thotë se shumë të rinj në Këlcyrë kanë mësuar zanatin nga Ikmeti por shumica e tyre janë larguar në emigrim.

Gazetar: Norel Zaimi
/rtsh/


