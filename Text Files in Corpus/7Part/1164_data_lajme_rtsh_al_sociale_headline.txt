Rishpërndahet testi HPV me risk të lartë, ISHP: 45 mijë gra të diagnostikuara, 4% pozitive
24/06/2023
Testi HPV me risk të lartë për diagnostikimin e kancerit të qafës së mitrës është rishpërndarë nga ISHP në qendrat shëndetësore për tu tërhequr nga gratë e moshës 40-50 vjeç si pjesë e Programit Kombëtar të Depistimit
“Aktualisht ne qendrën tonë, kemi marrë kitet e HPV dhe sensibilimi ka qënë i lartë. Unë kam patur disa mostra të cilat janë kërkuar shumë nga pacientet e mia të cilat i rekomandojmë se si ato duhet ta përdorin testin në kushte shtepie. Më pas testi dërgohet në ISHP për analizë “, Violeta Kaçori, mjeke QSH.8
Alban Ylli, ekspert i Programit Kombëtar të Depistimit të HPV në ISHP deklaroi se në 4 vite e fundit janë kontrolluar 45 mije gra ku për një pjesë diagnoza e hershme u ka shpëtuar jetën.
“Nga 45 mijë gra që kanë përdorur programin kmbëtar të depsitimit , rreth 10% e tyre kanë rezultar pozitiv, të infektuar me virusin “human papiloma” dhe një përqnidje më e vogël ne mesin e këtij pozitiviteti , rreth 3-4% , janë diagnostikuae me lezione pre kanceroze (CIN2+) që faza të hershme,” tha Ylli.
Por paradoksi e këtij testi është pozitiviteti i lartë që haset për të cilën Alban Ylli ka një mesazh.
“Mesazhi im është ky: gratë që dalin të infektuara me HPV nuk janë të sëmura, ato do të vashdojnë të jetojnë krejtësisht normal jetën e tyre, mund të mos kenë asnjë problem me kancerin në shumicën dërmuese të rasteve, porn a duhet një bashkëpunim me ta sepse një pjesë e vogël e tyre kanë rriskt të madh për të zhvilluar kancer”, tha Ylli.
Çdo vit diagnostikohen rreth 130 raste raste te reja me kete kancer dhe vdesin mesatarisht 40 gra. Shtrimet në spital janë rritur më shume se tre herë në 5 vitet e fundit.

Gazetare: Sonila Mlloja
/rtsh/


