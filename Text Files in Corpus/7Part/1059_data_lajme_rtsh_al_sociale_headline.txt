Edicioni i katërt i ''Skydiving Albania'', parashutistët dhurojnë spektakël në Gjirokastër
16/07/2023
Për herë të katërt pas certifikimit për fluturime turistike dhe sportive të pistës së Aerodromit të Gjirokastrës, Shoqata Kombëtare e Parashutistëve Italiane, rikthehet në këtë aerodrom historik të qytetit të gurtë për të organizuar Eventin "Skydiving Albania".
Këtë fundjavë qielli mbi Gjirokastrës është mbushur me parashutistë italianë dhe shqiptarë te cilët lëshohen prej aeroplanit nga lartësia prej mbi 4 000 metra duke dhuruar një spektakël të bukur në hapësirën e qiellit. Sipas organizatorëve të këtij eventi, krahasuar me aktivitetin e kaluar shënohet dyfishimi i pjesëmarrjes me parashutistë. .
Fluturimet dhe hedhjet me parashutë janë tashmë pjesë e Kalendarit Vjetor të Eventeve duke ndikuar për zhvillimin e turizmit në Gjirokastër.

Gazetare: Amela Koçerri
/RTSH


