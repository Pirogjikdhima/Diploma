Panairi bujqësor i Lushnjes, promovohen teknologjitë e reja
28/04/2023
Panairi bujqësor në Lushnje ka tërhequr prodhues të shumtë të cilët janë të interesuar për teknologjitë e reja.
Serrat moderne, lufta biologjike për perimet apo mekanika bujqësore janë fokusi i prodhuesve të cilët shohin gjithçka nga afër të ekspozuar. Gjithçka që ka të bëjë me prodhimin bujqësor në panair është e standarteve të kohës dhe konkuruese në rajon.
Panairi bujqësor i Lushnjës këtë vit ka përmasa ndërkombëtare, ku përveç pjesëmarrësve vendas, ka edhe nga Kosova, Maqedonia, Serbia etj.
Rreth 80 kompani kanë ekspozuar teknologjitë e tyre bujqësore mjaft prej të cilave janë të njohura në të gjithë rajonin europian.
Gazetar: Norel Zaimi
/rtsh/


