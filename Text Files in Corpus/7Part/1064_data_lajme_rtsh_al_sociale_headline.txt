I nxehti përvëlues, në Vlorë shënohet viktima e parë
15/07/2023
Vala e të nxehtit që ka përfshirë Shqipërinë, ka shënuar viktimën e parë. Një 80 vjeçar ka ndërruar jetë si pasojë e arrestit kardiak. Ai është gjetur në vendin e quajtur Plazhi i Vjetër në Vlorë.
Temperaturat mbi 40 gradë që janë ndjerë kudo në vend, kanë prekur fëmijët dhe të moshuarit.
Në Elbasan, një ndër qytetet më të nxehta, të moshuarit e pyetur thonë se përpiqen të mbrohen duke u orientuar drejt zgjedhjeve alternative.
Mjekët ripërsërisin apelin për të mos u ekspozuar në orët e pikut si dhe të tregohen të kujdesshëm me ushqimet dhe lëngjet që konsumojnë.
Një kujdes të veçantë këshillojnë edhe në përdorimin e kondicionerit.
Sinoptikanët parashikojnë që vala e të nxehtit afrikan në Shqipëri, pritet të zgjasë për të paktën 3 javë.
/ rtsh /


