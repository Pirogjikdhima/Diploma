8% më shumë pasagjerë në Portin e Durrësit, Kumbaro: Gati për të pritur flukset e shtuara të sezonit veror
08/06/2023
Porti i Durrësit është një ndër pikat kryesore për të pritur vizitorët, makinat dhe autobusët ne vend.
Referuar katër muajve te parë të viti janë regjistruar 8% më shumë pasagjerë krahasuar me të njëjtën periudhë të vitit të shkuar.
Në vazhdim të turit të inspektimeve nëpër pikat kufitare, ditën e sotme ministrja e Turizmit dhe Mjedisit Mirela Kumbaro u ndal në terminalin e pasagjerëve dhe të trageteve shoqëruar nga kryetarja e bashkisë së këtij qyteti Emirjana Sako dhe drejtori i Autoritetit Portuarl Durrës, Pirro Vëngu.
Ministria Kumbaro bëri një prezantim të shkurtër të aplikacionit TEA, i cili do t’u shërbejë vizitorëve që hyjnë në Shqipëri.
Sipas statistikave në portin e Durrësit hyjnë rreth 200 mijë mjete dhe 500 mijë pasagjerë përgjatë sezonit turistik.

Gazetar: Omer Saraçi
/RTSH/


