Çelet sezoni turistik në Velipojë, gati për të pritur mbi 100 mijë pushues vendas dhe të huaj
30/04/2023
Velipoja ka çelur këtë të diel sezonin turistik për të pritur mbi 100 mijë pushues vendas dhe të huaj që frekuentojnë këtë plazh.
Moti i favorshëm për të pranishmit që morën pjesë në hapjen e sezonit turistik bëri që ato të shijojnë lojërat në rërë por edhe sportet ujore ndërsa aktivitetet festive vijuan gjatë gjithë ditës.
Kryetari i bashkisë Shkodër Bardh Spahia i pranishëm në çeljen e sezonit turistik u shpreh se Shkodra ofron për turistët një sërë resursesh turistike. Sipas tij vetëm vitin e kaluar ka pasur një rritje prej 33 për qind të fluksit të turistëve që kanë zgjedhur të vizitojnë Shkodrën.
Edhe pse temperaturat janë ende jo të larta, plazhi i Velipojës tashmë ka pritur turistët e parë ditor, ndërsa prioritet për këtë vit është rritja e cilësisë së shërbimit.
/rtsh.al/


