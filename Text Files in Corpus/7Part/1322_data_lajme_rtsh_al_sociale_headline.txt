Shtohen rastet me viroza në Elbasan
13/05/2023
Luhatja e temperaturave ditore, duke nisur me mëngjeset e freskëta dhe drekën e nxhehtë, ka shtuar rastet me viroza në qytetin e Elbasanit. Shefi i Urgjencës, Ergys Mici, pohon se paraqiten rreth 120 pacientë në ditë për vizita. Mjeku ndalet te format më të zakonshme për të cilat pacientët shkojnë në urgjencë.
Shefi i Urgjencës apelon për kujdes të shtuar, sidomos për të sëmurët kronikë që kanë probleme kardiake dhe azmatikët, ndërsa u sugjeron të mbajnë kontakte të vazhdueshme me mjekët e familjes.
Ende më e rënduar paraqitet situata në Pediatri, ku numri i fëmijëve që marrin konsulta mjekësore dhe mjekim, është i lartë. Pranvera është gjithashtu edhe stina e alergjisë, sidomos ndaj polenit. Ndaj, bluzat e bardha, këshillojnë ndjekjen e vazhdueshme me alergologun dhe marrjen e imunoterapisë ndaj alergjive.

/rtsh.al/


