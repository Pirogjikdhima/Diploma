Pedagogët nisi protestat "Lëvizja Pranverore Universitare"
22/02/2023
Stafet pedagogjike të universiteteve publike shqiptare u janë rikthyer të mërkurën protestave të paralajmëruar, në ata që ata e quajnë lëvizja pranverore universitare.
Të grumbulluar në sheshin përpara Universitetit Politeknik në Tiranë ata kanë kërkuar rritje të pagës me 50%, si dhe rritje të buxhetit për arsimin. Pedagogët janë shprehur se nuk do të ndalen derisa kërkesat e tyre të marrin zgjidhje.
Vjeshtën e kaluar, në nisje të vitit akademik 2022 2023, për më shumë se 2 muaj bojkotuan procesin mesimor. Ata thanë se lëvizja pranverore universitare do të vijoje edhe në muajt në vazhdim.
Pedagoget u bënë thirrje studenteve ti bashkohen tubimeve të tyre për kauzën e përbashket të një arsimi cilësor.
Qeveria u ka plotësuar kërkesën për rritjen e rrogave deri në masën 15 përqind, një pjesë nga qeveria dhe një pjesë nga burimet e brendshme të vetë universiteteve.

/ rtsh. al /


