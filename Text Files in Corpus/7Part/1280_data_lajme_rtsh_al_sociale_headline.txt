Shfaqje ndërgjegjësuese për fenomenin e bullizmit
29/05/2023
Problematikat që shqetësojnë të rinjtë sot janë të shumta, por pjesa më e madhe e tyre nuk ka guximin të kërkojnë ndihmë për ti zgjidhur ato.
Me qëllim reduktimin e dhunës në shkollë mes adoleshentëve, institucionet arsimore kanë organizuar shfaqje ndërgjegjësuese për bullizmin për marrëdhëniet e krijuara ndërmjet nxënësve me njëri-tjetrin dhe mësuesve.
Ngjarja e rëndë e ndodhur pak ditë më parë në qytetin e Gramshit ku mes një konflikti fizik ndërmjet një grupi të rinjsh humbi jetën një 15 vjeçar ka venë në alarm drejtuesit e institucioneve shkollore .
Me qëllim reduktimin e dhunës në shkollë mes adoleshentëve, që jo pak herë ka rezultuar me pasoja tragjike për jetën, institucionet edukuese kanë organizuar shfaqje ndërgjegjësuese ndaj bullizmit për marrëdhëniet e krijuara ndërmjet nxënësve me njëri-tjetrin dhe mësuesve.
Në gjimnazin “Halil Berzheshta“ në Përrenjas janë konstatuar disa raste të dhunës tek të rinjtë .Oficerja e sigurisë e kësaj shkolle thotë se kur rasti konstatohet njoftohet psikologia dhe prindërit e nxënësve.
Drejtori ZVA në bashkinë Përrenjas thotë se nevoja e kompletimit të shkollave me oficere sigurie është nevojë urgjente. Nga 15 shkolla të kësaj bashkie vetëm 4 prej tyre ofrojnë oficer sigurie.
Konfliktet mes adoleshenteve në të shumtën e rasteve përfundojnë me një përjashtim nga shkolla ekzistuese për ti transferuar në një tjetër institucion arsimor.

/rtsh.al/


