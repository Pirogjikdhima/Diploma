Berat/ Termometri shënon kulmin me temperaturat e larta, qytetarët kërkojnë hije dhe freski
18/07/2023
Temperaturat e larta të ditëve të fundit kanë boshatisur rrugët e qytetit të Beratit.
Termometri arriti kulmin mesditën e së hënës duke shkuar në 42 gradë Celsius dhe po e njëjta situatë u përsërit edhe të martën.
Në rrugët e qytetit janë të shumtë turistët, të cilët i sheh duke u freskuar lokaleve, lulishteve e shatërvanëve.
Po kështu, në lulishten e qytetit shihen këto ditë të nxehta moshat e treta, që freskohen nën hijet e pemëve.
Lagjet e “Një mbi Një dritareve”, “Magalemi” dhe “Gorica”, lagja e Kalasë apo pjesa e re e qytetit pranë malit të Tomorit po përjetojnë temperatura të larta dhe një të nxehtë të pa parë ndonjëherë.

Gazetar: Norel Zaimi
/RTSH/


