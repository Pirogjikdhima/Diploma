Durrës, hidhet shorteu për familjet përfituese të apartamenteve të reja
05/11/2022
Në Këshillin Bashkiak të Durrësit është hedhur shorti publik për 24 familjet përfituese të apartamenteve të reja të ndërtuara pas tërmetit shkatërrues të 26 nëntorit 2019.
Apartamentet e tyre i përkasin pallatit nr.458, rruga “Bajram Tusha” në Shkozet, i cili u rindërtua tërësisht.
Pas 3 vitesh pritjeje, banorët përfitues u shprehën mjaft të lumtur për apartamentet e reja, ku pritet të sistemohen shumë shpejt.
Ndërkaq në Durrës vijon puna për rindërtimin e pallateve në po të njëjtin vend dhe 996 apartamenteve të reja në sitin e Spitallës për të pastrehët e tërmetit.

/ rtsh.al /


