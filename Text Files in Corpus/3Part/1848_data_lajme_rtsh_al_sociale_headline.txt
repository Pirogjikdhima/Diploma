Pikturë e re murale në Korçë, imazhi i një gruaje me krahë, mesazh kundër dhunës ndaj femrës
12/10/2022
Qytetit të Korçës i është shtuar edhe një tjetër pikturë murale “Gruaja me Krahe“. Grafika u realizua në kuadër të projektit të Bash Art “Dhunë off, Power-on”, i cili erdhi si një thirrje për artistët, në 16 ditët e aktivizimit kundër dhunës me bazë gjinore.
Një ndër të përzgjedhurat ishte ajo e një gruaje me krahë, që simbolizonin pikërisht fluturimin drejt lirisë. Kjo ide, iu prezantua më pas, piktorit të talentuar korçar Arjol Pepi, i cili e realizoi në përmasa të mëdha, duke bërë që Korçës, t’i shtohet edhe një tjetër pikturë murale, krahas 3 të tjerave të realizuara prej tij, vite më parë.
Pepi ka realizuar edhe më herët piktura murale me mesazhe të fuqishme për shoqërinë, si ai i kujdesit që duhet të tregojnë drejtuesit e automjeteve në rrugë kryesisht për fëmijët, asaj për t’i thënë stop fenomenit të bullizmit, etj.
/rtsh/


