Covid-19/ Ministria e Shëndetësisë: Në 24 orët e fundit 44 të infektuar, asnjë humbje jete
29/09/2022
Ministria e Shëndetësisë bëri të ditur se gjatë 24 orëve të fundit, në vendin tonë, ka pasur vetëm 44 qytetarë të infektuar me Covid-19, nga 608 testime, ndërsa nuk është regjistruar asnjë viktimë.
MSHMS i bën sërisht thirrje qytetarëve të mos neglizhojnë vaksinimin anti-covid, veçanërisht në këtë periudhë të vjeshtës, për të kufizuar rrezikun e përhapjes së infeksionit.
Vaksinimi anti- covid kryhet në qendrat shëndetësore në të gjithë vendin. Gjithashtu, MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese. Vaksinat anti-COVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
“Ju informojmë për situatën në 24 orët e fundit, si vijon: Janë kryer 608 testime, nga të cilat kanë rezultuar pozitivë me COVID19, 44 qytetarë, në këto bashki: 19 në Tiranë, 4 në Gjirokastër, 3 në Sarandë, nga 2 qytetarë në Kurbin, Durrës, Vlorë, nga 1 qytetarë në Kukës, Lezhë, Dibër, Mat, Klos, Fier, Roskovec, Mallakastër, Delvinë, Përmet, Skrapar, Gramsh. Janë 509 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 5 pacientë. Në 24 orët e fundit nuk ka asnjë humbje jete. Janë shëruar 47 qytetarë gjatë 24 orëve të fundit, duke e çuar numrin e të shëruarve në 326,929 që nga fillimi i epidemisë.”,- njofton MSHMS.
Statistika (29 Shtator 2022)
Raste të reja ditore 44 Të shëruar në 24 orë 47 Të shtruar në spitale 5 Humbje jete në 24 orë 0 Testime ditore 608
Testime totale 1,980,826 Raste pozitive 331,027 Raste të shëruara 326,929 Raste Aktive 509 Humbje jete 3,589
Shpërndarja gjeografike e rasteve aktive sipas qarqeve:
Tiranë 253 Elbasan 49 Fier 43 Vlorë 37 Durrës 27 Dibër 22
Lezhë 17 Gjirokastër 17 Korçë 15 Shkodër 12 Berat 11 Kukës 6
/rtsh.al/


