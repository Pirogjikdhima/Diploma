COVID-19/ MSHMS: Asnjë humbje jete, vetëm 5 të infektuar gjatë 24 orëve të fundit
14/11/2022
Ministria e Shëndetësisë përditësoi sot të dhënat, lidhur me situatën e Covid-19 në vendin tonë. Sipas njoftimit të MSHMS, vetëm 5 qytetarë kanë rezultuar të infektuar, ndërsa nuk ka pasur asnjë humbje jete gjatë 24 orëve të fundit.
Aktualisht në spitalin COVID3 po marrin trajtim 3 pacientë. Mësohet se janë shëruar 15 qytetarë, duke e çuar numrin e të shëruarve në 328,267 që nga fillimi i epidemisë.
Ministria e Shëndetësisë dhe Mbrojtes Sociale i bën thirrje qytetarëve të mos neglizhojnë vaksinimin anticovid dhe vaksinimin kundër gripit, për të forcuar mbrojtjen ndaj viruseve gjatë sezonit të dimrit.
Vaksinimi anticovid dhe i gripit kryhet në qendrat shëndetësore në të gjithë vendin. Vaksinat reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
“Ju informojmë për situatën e Covid19 në 24 orët e fundit: Janë kryer 92 testime, nga të cilat kanë rezultuar pozitivë me COVID19, 5 qytetarë, në këto Bashki: 3 në Tiranë, 2 në Mallakastër. Janë 173 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 3 pacientë. Në 24 orët e fundit nuk ka asnjë humbje jete me SarsCov2. Janë shëruar 15 qytetarë gjatë 24 orëve të fundit, duke e çuar numrin e të shëruarve në 328,267 që nga fillimi i epidemisë.”- thuhet në njoftim.
Statistika ( 14 Nëntor 2022)
Raste të reja ditore 5 Të shëruar në 24 orë 15 Të shtruar në spitale 3 Humbje jete në 24 orë 0
Testime ditore 92
Testime totale 2,003,013 Raste pozitive 332,034 Raste të shëruara 328,267 Raste Aktive 173 Humbje jete 3,594
Shpërndarja gjeografike e rasteve aktive sipas qarqeve:
Tiranë 125 Vlorë 16 Fier 10 Gjirokastër 9 Durrës 4
Elbasan 3 Berat 3 Shkodër 1 Lezhë. 1 Dibër. 1
/rtsh.al/


