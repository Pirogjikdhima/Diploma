Covid-19/ Ministria e Shëndetësisë: 200 të infektuar, 444 të shëruar, asnjë humbje jete në 24 orët e fundit
03/09/2022
Ministria e Shëndetësisë publikoi të dhënat më të fundit, lidhur me situatën e Covid-19 në vendin tonë. Sipas MSH-së, gjatë 24 orëve të fundit ka pasur 200 të infektuar nga 917 testime që janë kryer. Nuk ka pasur asnjë humbje jete, ndërsa 444 persona rezultojnë të shëruar.
Nga shifrat e bëra publike nga Ministria e Shëndetësisë bëhet me dije se të infektuarit janë në këto bashki: 64 në Tiranë, 11 në Fier, 10 në Durrës, 8 në Devoll, nga 6 qytetarë në Kamëz, Divjakë, Sarandë, nga 5 qytetarë në Shkodër, Lushnje, Këlcyrë, Dimal, Elbasan, Peqin, nga 4 qytetarë në Kavajë, Kolonjë, nga 3 qytetarë në Malësi e Madhe, Krujë, Patos, Gjirokastër, Skrapar, Gramsh, nga 2 qytetarë në Dibër, Roskovec, Mallakastër, Selenicë, Përmet, Memaliaj, Korçë, nga 1 qytetar në Lezhë, Mirditë, Kurbin, Shijak, Bulqizë, Delvinë, Tepelenë, Kuçovë. Janë 2,468 qytetarë aktivë me Covid19 në të gjithë vendin.
Aktualisht në spitalin COVID3 po marrin trajtim 16 pacientë. Në 24 orët e fundit nuk ka asnjë humbje jete me Sars-Cov2. Janë shëruar 444 qytetarë gjatë 24 orëve të fundit, duke e çuar numrin e të shëruarve në 322,865 që nga fillimi i epidemisë.
Në njoftim Ministria e Shëndetësisë i bën sërish thirrje qytetarëve të mos neglizhojnë vaksinimin anti COVID, veçanërisht në këtë periudhë të afrimit të vjeshtës, për të kufizuar rrezikun e përhapjes së infeksionit. Vaksinimi anticovid kryhet në qendrat shëndetësore në të gjithë vendin.
Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese. Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127”, njofton Ministria e Shëndetësisë.
Statistika (3 Shtator 2022)
Raste të reja ditore 200
Të shëruar në 24 orë 444
Të shtruar në spitale 16
Humbje jete në 24 orë 0
Testime ditore 917
Testime totale 1,965,239
Raste pozitive 328,916
Raste të shëruara 322,865
Raste Aktive 2,468
Humbje jete 3,583
Shpërndarja gjeografike e rasteve aktive sipas qarqeve:
Tiranë 1,055
Fier 261
Shkodër 202
Durrës 188
Elbasan 184
Korçë 167
Vlorë 132
Gjirokastër 102
Berat 73
Dibër 52
Lezhë 43
Kukës 9
/rtsh.al/


