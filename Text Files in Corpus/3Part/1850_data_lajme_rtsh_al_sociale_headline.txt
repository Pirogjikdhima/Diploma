Covid-19/ Ministria e Shëndetësisë: 31 të infektuar, 1 viktimë, 56 të shëruar gjatë 24 orëve të fundit
11/10/2022
Ministria e Shëndetësisë publikoi të dhënat më të fundit, lidhur me situatën e Covid-19 në vendin tonë. Sipas MSHMS, në 24 orët e fundit, nga 769 testime kanë rezultuar 31 qytetarë të infektuar, ndërsa ka pasur 1 humbje jete.
Ministria e Shëndetësisë i bën sërisht thirrje qytetarëve të mos neglizhojnë vaksinimin anticovid, veçanërisht në këtë periudhë të vjeshtës, për të kufizuar rrezikun e përhapjes së infeksionit.
Vaksinimi anti-Covid kryhet në qendrat shëndetësore në të gjithë vendin. MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese.
Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet. Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
“Ju informojmë për situatën në 24 orët e fundit, si vijon: Janë kryer 769 testime, nga të cilat kanë rezultuar pozitivë me COVID19, 31 qytetarë, në këto bashki: 23 në Tiranë, 2 në Përmet, nga 1 qytetarë në Shkodër, Patos, Mallakastër, Gjirokastër, Tepelenë, Pogradec. Janë 313 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 3 pacientë. Në 24 orët e fundit ka 1 humbje jete me SarsCov2: një qytetar 86 vjeç, nga Tirana. Janë shëruar 56 qytetarë gjatë 24 orëve të fundit, duke e çuar numrin e të shëruarve në 327,484 që nga fillimi i epidemisë.”- njofton MSHMS.
Statistika (11 Tetor 2022)
Raste të reja ditore 31 Të shëruar në 24 orë 56 Të shtruar në spitale 3 Humbje jete në 24 orë 1 Testime ditore 769
Testime totale 1,987,626 Raste pozitive 331,388 Raste të shëruara 327,484 Raste Aktive 313 Humbje jete 3,591
Shpërndarja gjeografike e rasteve aktive sipas qarqeve:
Tiranë 215 Elbasan 27 Fier 19 Gjirokastër 13 Shkodër 10 Vlorë 9
Durrës 5 Dibër 5 Lezhë 4 Berat 3 Kukës 2 Korçë 1
/rtsh.al/


