Covid-19/ Ministria e Shëndetësisë: Gjatë 24 orëve të fundit 22 të infektuar, asnjë viktimë, 24 të shëruar
09/10/2022
Ministria e Shëndetësisë bëri të ditur se gjatë 24 orëve të fundit, në vendin tonë, janë kryer 348 testime, nga të cilat kanë rezultuar pozitivë me COVID-19, 22 qytetarë. Sipas MSHMS, në këtë hark kohor nuk është regjistruar asnjë viktimë, ndërsa janë shëruar 24 qytetarë.
Ministria e Shëndetësisë i bën sërisht thirrje qytetarëve të mos neglizhojnë vaksinimin anti- covid, veçanërisht në këtë periudhë të vjeshtës, për të kufizuar rrezikun e përhapjes së infeksionit.
Vaksinimi anti- covid kryhet në qendrat shëndetësore në të gjithë vendin. Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese. Vaksinat anti- COVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
“Ju informojmë për situatën në 24 orët e fundit, si vijon: Janë kryer 348 testime, nga të cilat kanë rezultuar pozitivë me COVID19, 22 qytetarë, në këto bashki: 10 në Tiranë, 4 në Gjirokastër, nga 2 qytetarë në Lezhë, Lushnje, nga 1 qytetarë në Tropojë, Kurbin, Dibër, Tepelenë. Janë 342 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 6 pacientë. Në 24 orët e fundit nuk ka asnjë humbje jete me SarsCov2. Janë shëruar 24 qytetarë gjatë 24 orëve të fundit, duke e çuar numrin e të shëruarve në 327,417 që nga fillimi i epidemisë.”,- njofton MSHMS.
Statistika (9 Tetor 2022)
Raste të reja ditore 22 Të shëruar në 24 orë 24 Të shtruar në spitale 6 Humbje jete në 24 orë 0 Testime ditore 348
Testime totale 1,986,717
Raste pozitive 331,348 Raste të shëruara 327,417 Raste Aktive 342 Humbje jete 3,589
Shpërndarja gjeografike e rasteve aktive sipas qarqeve:
Tiranë 213 Elbasan 33 Fier 21 Vlorë 19 Gjirokastër 13 Shkodër 11
Lezhë 11 Durrës 6 Dibër 6 Korçë 4 Berat 3 Kukës 2
/rtsh.al/


