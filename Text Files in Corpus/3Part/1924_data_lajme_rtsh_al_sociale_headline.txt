Covid-19/ Ministria e Shëndetësisë: Gjatë 24 orëve të fundit 1 humbje jete, 88 të infektuar
11/09/2022
Ministria e Shëndetësisë bëri publike të dhënat më të fundit, lidhur me situatën e Covid-19 në vendin tonë, gjatë 24 orëve të fundit. Në këtë hark kohor janë regjistruar 88 raste të reja me COVID-19, nga 484 testime që janë kryer, ndërsa 1 person ka humbur jetën, si pasojë e infektimit me koronavirus.
Ministria e Shëndetësisë i bën sërisht thirrje qytetarëve të mos neglizhojnë vaksinimin anticovid, veçanërisht në këtë periudhë të afrimit të vjeshtës, për të kufizuar rrezikun e përhapjes së infeksionit.
Vaksinimi anticovid kryhet në qendrat shëndetësore në të gjithë vendin. Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese. Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
“Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127. Ju informojmë për situatën në 24 orët e fundit, si vijon: Janë kryer 484 testime, nga të cilat kanë rezultuar pozitivë me COVID19, 88 qytetarë, në këto bashki: 39 në Tiranë, 9 në Fier, 7 në Lushnje, 5 në Gjirokastër, 4 në Durrës, 3 në Berat, nga 2 në Shkodë, Vau i Dejës, Vlorë, Tepelenë, Gramsh, nga 1 në Pukë, Krujë, Kamëz, Vorë, Kavajë, Klos, Divjakë, Mallakastër, Himarë, Delvinë, Korçë. Janë 1,513 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 15 pacientë. Në 24 orët e fundit ka 1 humbje jete me Sars-Cov2: një qytetar nga Mallakastra 63 vjeç. Janë shëruar 189 qytetarë gjatë 24 orëve të fundit, duke e çuar numrin e të shëruarve në 324,792 që nga fillimi i epidemisë.”- thuhet në njoftimin e MSH.
Statistika (11 Shtator 2022)
Raste të reja ditore 88 Të shëruar në 24 orë 189 Të shtruar në spitale 15 Humbje jete në 24 orë 1 Testime ditore 484
Testime totale 1,970,376
Raste pozitive 329,890 Raste të shëruara 324,792 Raste Aktive 1,513 Humbje jete 3,585
Shpërndarja gjeografike e rasteve aktive sipas qarqeve:
Tiranë 700 Shkodër 167 Durrës 134 Elbasan 126 Vlorë 88 Fier 81 Gjirokastër 61 Berat 51 Korçë 44 Dibër 30 Lezhë 29 Kukës 2
/rtsh.al/


