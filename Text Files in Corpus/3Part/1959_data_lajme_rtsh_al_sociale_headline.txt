Covid-19/ Ministria e Shëndetësisë: Në 24 orët e fundit asnjë viktimë, vetëm 216 persona të infektuar
28/08/2022
Ministria e Shëndetësisë publikoi të dhënat më të fundit, lidhur me situatën e Covid-19 në vendin tonë. Sipas M.SH-së, gjatë 24 orëve të fundit, nga 806 testime të kryera, kanë rezultuar pozitiv 216 persona të infektuar, ndërsa nuk ka pasur asnjë humbje jete. Ministria e Shëndetësisë u bën apel qytetarëve që të bëjnë vaksinën, si e vetmja mënyrë për t’u mbrojtur nga infektimi.
Nisur nga rritja e numrit të qytetarëve të prekur nga Covid19, Ministria e Shëndetësisë i bën sërish thirrje qytetarëve të mos neglizhojnë vaksinimin anticovid, posaçërisht në këtë periudhë të rritjes së kontakteve, për shkak të lëvizjeve përgjatë sezonit veror. Çdo person mbi 12 vjeç, mund të vaksinohet në qendrat shëndetësore në të gjithë vendin.
“Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese. Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet”,- thuhet në njoftimin e Ministrisë.
Aktualisht në spitalin COVID3 po marrin trajtim 17 pacientë, nga 19 që ishin një ditë më parë.
Statistika (28 Gusht 2022)
Raste të reja ditore 216 Të shëruar në 24 orë 251 Të shtruar në spitale 17 Humbje jete në 24 orë 0 Testime ditore 806
Testime totale 1,959,160 Raste pozitive 327,369 Raste të shëruara 320,251 Raste Aktive 3,537 Humbje jete 3,581
Shpërndarja gjeografike e rasteve aktive sipas qarqeve
Tiranë 1,604 Fier 377 Elbasan 266 Durrës 256 Shkodër 255 Korçë 204 Vlorë 198 Gjirokastër 127 Berat 103 Lezhë 80 Dibër 54 Kukës 13
/rtsh.al/


