Durrësi vijon të mirëpresë turistë, shtatori muaj i preferuar për të pushuar
04/09/2022
Fundi i sezonit veror duket se është ende larg. Të favorizuar edhe nga temperaturat e larta, të shumtë janë pushuesit që kanë frekuentuar bregdetin e Durrësit këtë të diel shtatori.
80 % e hotelerive në Durrës sipas operatorëve turistik janë të prenotuara nga pushues vendas por edhe turistë të huaj deri në fillim të tetorit.

Në këtë periudhë të vitit pushuesit thonë se gjejnë më shumë pastërti, qetësi dhe oferta më të lira. Nuk janë vetëm frekuentues ditor. Shumë prej tyre po kalojnë edhe pushime të gjata.
Përgjatë këtij sezoni Durrësi u përball me një fluks të lartë turistësh, duke tejkaluar edhe atë të vitit 2019.
/rtsh/


