Covid-19/ Ministria e Shëndetësisë: 341 të infektuar, asnjë viktimë gjatë 24 orëve të fundit, 331 të shëruar
21/08/2022
Ministria e Shëndetësisë (M.SH) informoi lidhur me të dhënat e fundit për situatën e Covid-19, gjatë 24 orëve të fundit. Sipas M.SH, nga 904 testime të kryera, kanë rezultuar pozitivë 341 qytetarë. Gjatë këtyre 24 orëve nuk është shënuar asnjë viktimë, ndërsa 331 qytetarë janë shëruar
Nisur nga rritja e numrit të qytetarëve të prekur nga Covid19, Ministria e Shëndetësisë i bën sërish thirrje qytetarëve të mos neglizhojnë vaksinimin anticovid, posaçërisht në këtë periudhë të rritjes së kontakteve, për shkak të lëvizjeve përgjatë sezonit veror.
Çdo person mbi 12 vjeç, mund të vaksinohet në qendrat shëndetësore në të gjithë vendin. Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese. Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
“Ju informojmë për situatën në 24 orët e fundit, si vijon: Janë kryer 904 testime, nga të cilat kanë rezultuar pozitivë me COVID19, 341 qytetarë, në këto bashki: 111 në Tiranë, 29 në Lushnje, 23 në Fier, 20 në Durrës, nga 19 qytetarë në Shkodër, Vlorë, nga 15 qytetarë në Kamëz, Kavajë, 9 në Sarandë, 7 në Gramsh, nga 6 qytetarë në Gjirokastër, Devoll, nga 5 qytetarë në Lezhë, Krujë, Delvinë, nga 4 qytetarë në Vau i Dejës, Bulqizë, Divjakë, nga 3 qytetarë në Kukës, Rrogozhinë, Mallakastër, Përmet, Korçë, nga 2 qytetarë në Vorë, Patos, Selenicë, Himarë, Kolonjë, Dimal, nga 1 qytetar në Malësi e Madhe, Has, Mirditë, Kurbin, Shijak, Këlcyrë, Tepelenë, Berat. Janë 3,791 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 24 pacientë. Në 24 orët e fundit nuk ka asnjë humbje jete me Sars-Cov2. Janë shëruar 331 qytetarë gjatë 24 orëve të fundit, duke e çuar numrin e të shëruarve në 317,564 që nga fillimi i epidemisë.”- thuhet në njoftimin e MSH-së.
Statistika (21 Gusht 2022)
Raste të reja ditore 341 Të shëruar në 24 orë 331 Të shtruar në spitale 24 Humbje jete në 24 orë 0 Testime ditore 904
Testime totale 1,951,230 Raste pozitive 324,931 Raste të shëruara 317,564 Raste Aktive 3,791 Humbje jete 3,576
Shpërndarja gjeografike e rasteve aktive sipas qarqeve:
Tiranë 1,589 Fier 465 Durrës 347 Vlorë 275 Korçë 235 Shkodër 195 Elbasan 189 Gjirokastër 169 Berat 135 Lezhë 116 Dibër 58 Kukës 18
/rtsh.al/


