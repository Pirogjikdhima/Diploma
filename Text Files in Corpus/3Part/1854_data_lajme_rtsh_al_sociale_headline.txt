"Kujdesu për shëndetin mendor"/ Urdhri i Psikologut kërkon shtim të shërbimeve
10/10/2022
1 në 8 persona jeton me çrregullime të shëndetit mendor. Të dhënat e referuara nga OBSH tregojnë se realiteti pas pandemisë është përkeqësuar edhe më shumë sidomos tek adoleshentët.
Të dhënat e përditësuara dalin pas 21 vitesh pa studime të mirëfillta ndërkohë që pandemia ka rritur ndjeshëm numrin e personave me çrregullime të ankthit dhe depresionit me rreth 28% . Pasojat e kësaj sëmundjeje të shtuar po përkthehet në më shumë ngjarje të rënda.
Urdhri i Psikologut konstaton me shqetësim rritje të presionit emocional në shoqërinë shqiptare ndërsa vendosja e diagnozës ka degjeneruar si mall që blihet në rrjetet sociale për shkak të stigmës dhe abuzimit nga pseudo-mjekë.
Me thirrje “Stop diagnozave në rrjetet sociale”, “Kujdesu për mendjen dhe emocionet”, “Xanaxi nuk është paracetamol”, “Shtoni shërbimet” etj, psikologët kërkuan vëmendjen e qytetareve por edhe të shtetit për shtimin e shërbimeve.

/rtsh/


