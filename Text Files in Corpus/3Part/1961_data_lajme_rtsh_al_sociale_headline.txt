Zbulohet vendbanimi 7500-vjeçar në Pogradec, Rama: Hedhin dritë mbi vendbanimet e hershme në territoret shqiptare
28/08/2022
Një vendbanim 7500 vjeçar është zbuluar nga gërmimet arkeologjike në Lin të Pogradecit ku po kryhen gërmime arkeologjike për zbulimin e vendbanimit "palafit".
Në një postim në Facebook, Kryeministri Edi Rama i konsideron zbulimet mbresëlënëse të cilat hedhin dritë mbi vendbanimet e hershme në territoret shqiptare.
“Të tjera zbulime arkeologjike mbresëlënëse hedhin dritë mbi vendbanimet e hershme në territoret shqiptare, pranë fshatit Buqezë në Lin, ku po kryhen gërmime arkeologjike për zbulimin e vendbanimit "palafit", sipërfaqja e vendbanimit prehistorik, mendohet të jetë rreth 35.000 m2”, shkruan kryeministri Edi Rama teksa publikon dhe foto.

Zbulimet e fundit i kanë dhënë mundësi kërkuesve për të kuptuar mënyrën e ndërtimit të palafiteve, të cilat zgjaten deri në brendësi të Liqenit të Ohrit.
/rtsh.al/


