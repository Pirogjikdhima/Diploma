Covid-19/ Ministria e Shëndetësisë: 695 testime, 35 të infektuar, asnjë humbje jete, 53 të shëruar në 24 orët e fundit
05/10/2022
Ministria e Shëndetësisë bëri të ditur se gjatë 24 orëve të fundit janë kryer 695 testime për Covid-19, nga të cilat kanë rezultuar 35 qytetarë të infektuar, ndërsa nuk është shënuar asnjë humbje jete. MSHMS i bën sërisht thirrje qytetarëve të mos neglizhojnë vaksinimin anti-covid, veçanërisht në këtë periudhë të vjeshtës, për të kufizuar rrezikun e përhapjes së infeksionit.
Vaksinimi anticovid kryhet në qendrat shëndetësore në të gjithë vendin. Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese. Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
“Ju informojmë për situatën në 24 orët e fundit, si vijon: Janë kryer 695 testime, nga të cilat kanë rezultuar pozitivë me COVID19, 35 qytetarë, në këto bashki: 15 në Tiranë, 4 në Sarandë, nga 2 qytetarë në Kurbin, Fier, Devoll, nga 1 qytetarë në Shkodër, Kukës, Lezhë, Durrës, Kamëz, Mat, Klos, Patos, Berat, Elbasan. Janë 380 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 4 pacientë. Në 24 orët e fundit nuk ka asnjë humbje jete me SarsCov2. Janë shëruar 53 qytetarë gjatë 24 orëve të fundit, duke e çuar numrin e të shëruarve në 327,257 që nga fillimi i epidemisë.”- njofton MSHMS.
Statistika (5 Tetor 2022)
Raste të reja ditore 35 Të shëruar në 24 orë 53 Të shtruar në spitale 4 Humbje jete në 24 orë 0 Testime ditore 695
Testime totale 1,984,449 Raste pozitive 331,226 Raste të shëruara 327,257 Raste Aktive 380 Humbje jete 3,589
Shpërndarja gjeografike e rasteve aktive sipas qarqeve:
Tiranë 236 Elbasan 34 Vlorë 19 Fier 19 Shkodër 17 Durrës 14
Lezhë 12 Gjirokastër 11 Dibër 10 Korçë 4 Berat 3 Kukës 1
/rtsh.al/


