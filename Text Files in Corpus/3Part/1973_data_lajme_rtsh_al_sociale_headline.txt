Covid- 19/ Ministria e Shëndetësisë: 104 të infektuar, 312 të shëruar, asnjë viktimë në 24 orët e fundit
22/08/2022
Ministria e Shëndetësisë publikoi të dhënat më të fundit, lidhur me situatën e Covid-19 në vendin tonë gjatë 24 orëve të fundit. MSH bëri të ditur se janë regjistruar 104 raste të reja me koronavirus, ndërsa nuk është shënuar asnjë humbje jete.
“Janë kryer 358 testime, nga të cilat kanë rezultuar pozitivë qytetarët në këto bashki: 41 në Tiranë, 14 në Lushnje, 8 në Berat, 6 në Gjirokastër, 5 në Vlorë, nga 4 qytetarë në Durrës, Korçë, nga 3 qytetarë në Malësi e Madhe, Kavajë, Divjakë, Mallakastër, nga 2 qytetarë në Vorë, Delvinë, Pogradec, Kolonjë, nga 1 qytetar në Skrapar, Gramsh. Janë 3,583 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 25 pacientë. Në 24 orët e fundit nuk ka asnjë humbje jete me Sars-Cov2. Janë shëruar 312 qytetarë gjatë 24 orëve të fundit, duke e çuar numrin e të shëruarve në 317,876 që nga fillimi i epidemisë.”- thuhet në njoftimin e MSH-së.
Nisur nga rritja e numrit të qytetarëve të prekur nga Covid19, Ministria e Shëndetësisë i bën sërish thirrje qytetarëve të mos neglizhojnë vaksinimin anticovid, posaçërisht në këtë periudhë të rritjes së kontakteve, për shkak të lëvizjeve përgjatë sezonit veror.
Çdo person mbi 12 vjeç, mund të vaksinohet në qendrat shëndetësore në të gjithë vendin. Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese.
Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet. Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
Statistika (22 Gusht 2022)
Raste të reja ditore 104 Të shëruar në 24 orë 312 Të shtruar në spitale 25 Humbje jete në 24 orë 0 Testime ditore 358
Testime totale 1,951,588
Raste pozitive 325,035 Raste të shëruara 317,876 Raste Aktive 3,583 Humbje jete 3,576
Shpërndarja gjeografike e rasteve aktive sipas qarqeve:
Tiranë 1,528 Fier 422 Durrës 324 Korçë 240 Vlorë 227 Elbasan 186 Gjirokastër 173 Shkodër 161 Berat 143 Lezhë 105 Dibër 59 Kukës 15
/rtsh.al/


