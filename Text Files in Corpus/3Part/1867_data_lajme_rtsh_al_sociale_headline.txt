Unaza e Madhe/ IKMT shkon të shembë banesën në Shkozë, familjarët kundërshtojnë dhe mbyllen brenda
06/10/2022
Një banesë në zonën e Shkozës do të prishte nga IKMT për të vijuar projektin e ndërtimit të “Unazës së Madhe”. Teksa fadromat e IKMT kanë shkuar që në orët e para të mëngjesit për të nisur me ndërhyrjen, kjo është kundërshtuar nga familjarët, të cilët janë bllokuar brenda në banesë për të penguar shembjen e saj.
Kjo ka shkaktuar tensione mes forcave të policisë dhe familjarëve. Pronari i banesës bën të ditur se njoftimi për shembjen i ka ardhur vetëm dy javë para duke mos i lënë kohë mjaftueshëm për të hequr objektet nga shtëpia, ndërsa thotë se nuk ka marrë ende asnjë dëmshpërblim nga shteti.
Banorët kërkojnë strehim dhe shpronësim për banesat e tyre. Gjatë ditëve në vijim janë edhe 10-15 banesa të tjera që pritet të shemben pasi preken nga projekti i ndërtimit të “Unazës së Madhe”.
/rtsh.al/


