Covid-19/ Ministria e Shëndetësisë: 2 viktima, 712 të infektuar në 24 orët e fundit
16/08/2022
Ministria e Shëndetësisë bëri publike të dhënat e Covid-19 në vendin tonë, për 24 orët e fundit. Sipas MSH, dy qytetarë, 73 dhe 77 vjeç, kanë humbur jetën. Nga 1952 testime kanë rezultuar pozitiv 712 qytetarë, ndërsa 551 të tjerë janë shëruar. Aktualisht në spital po marrin trajtim 21 pacientë.
Nisur nga rritja e numrit të qytetarëve të prekur nga Covid- 19, Ministria e Shëndetësisë i bën sërish thirrje qytetarëve të mos neglizhojnë vaksinimin anti-covid, posaçërisht në këtë periudhë të rritjes së kontakteve, për shkak të lëvizjeve përgjatë sezonit veror.
Çdo person mbi 12 vjeç, mund të vaksinohet në qendrat shëndetësore në të gjithë vendin. Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese. Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
“Ju informojmë për situatën në 24 orët e fundit, si vijon: Janë kryer 1952 testime, nga të cilat kanë rezultuar pozitivë me COVID19, 712 qytetarë, në këto bashki: 237 në Tiranë, 38 në Vlorë, nga 33 qytetarë në Fier, Lushnje, 31 në Durrës, 25 në Shkodër, 24 në Elbasan, 18 në Sarandë, 17 në Lezhë, nga 15 qytetarë në Korçë, Devoll, 14 në Gjirokastër, 12 në Berat, nga 11 qytetarë në Krujë, Kavajë, nga 10 qytetarë në Himarë, Kuçovë, 9 në Kamëz, nga 8 qytetarë në Kurbin, Bulqizë, Divjakë, Maliq, Peqin, nga 7 qytetarë në Malësi e Madhe, Vorë, Mallakastër, Selenicë, nga 6 qytetarë në Roskovec, Delvinë, Përmet, Dimal, Gramsh, nga 5 qytetarë në Mat, Skrapar, nga 4 qytetarë në Vau i Dejes, Mirditë, Patos, Librazhd, nga 3 qytetarë në Kukës, Tropojë, Dibër, Këlcyrë, Tepelenë, Pogradec, Kolonjë, 2 në Pukë, nga 1 qytetar në Shijak, Klos. Janë 3,490 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 21 pacientë. Në 24 orët e fundit ka dy humbje jete me Sars-Cov2: një qytetar nga Tirana 73 vjeç, një qytetar nga Gjirokastra 77 vjeç. Ministria e Shëndetësisë dhe Mbrojtjes Sociale u shpreh ngushëllimet familjarëve. Janë shëruar 551 qytetarë gjatë 24 orëve të fundit, duke e çuar numrin e të shëruarve në 315,542 që nga fillimi i epidemisë.”- thuhet në njoftimin e MSH.
Statistika (16 Gusht 2022)
Raste të reja ditore 712 Të shëruar në 24 orë 551 Të shtruar në spitale 21
Humbje jete në 24 orë 2 Testime ditore 1952
Testime totale 1,944,478 Raste pozitive 322,605 Raste të shëruara 315,542 Raste Aktive 3,490 Humbje jete 3,573
Shpërndarja gjeografike e rasteve aktive sipas qarqeve:
Tiranë 1,434 Fier 468 Vlorë 312 Durrës 293 Korçë 186 Gjirokastër 170 Elbasan 154 Shkodër 152 Lezhë 136 Berat 102 Dibër 59 Kukës 24
/rtsh.al/


