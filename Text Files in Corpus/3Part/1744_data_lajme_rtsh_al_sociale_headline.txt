Shërbimi shëndetësor: Prezantohet një studim për matjen e nivelit të kënaqshmërisë së pacientëve
30/11/2022
Për herë të parë në sistemin shëndetësor shqiptar prezantohet një studim për matjen e nivelit të kënaqshmërisë së pacientëve në kujdesin shëndetësor parësor.
Lajmin e ka dhënë në rrjetet sociale ministrja e shëndetësisë dhe mbrojtjes sociale Ogerta Manastirli.
Sipas të anketuarve 95 përqind e të anketuarve janë të kënaqur nga ky shërbim.
"Çdo përpjekje dhe punë e përditshme e strukturave të shëndetësisë për përmirësimin e infrastrukturës, për forcimin e burimeve njerëzore dhe rritjen e aksesit në shërbime ka në fokus garantimin e kujdesit cilësor për qytetarët, duke nisur nga porta e parë e ofrimit të shërbimit shëndetësor" shkruan zonja Manastirli.
Ministrja njofton gjithashtu se mbi 57 mijë urgjenca janë pritur nga Janari 2022 nga ekipi i Urgjencës së Spitali Universitar i Traumës, "me një përgjigje të jashtëzakonshme në kohë dhe me cilësi".

/ rtsh.al /


