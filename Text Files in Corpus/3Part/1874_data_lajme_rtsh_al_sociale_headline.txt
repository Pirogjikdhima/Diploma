Covid-19/ Ministria e Shëndetësisë: 42 të infektuar, asnjë viktimë, 66 të shëruar në 24 orët e fundit
01/10/2022
Ministria e Shëndetësisë publikoi të dhënat, lidhur me situatën e Covid-19 gjatë 24 orëve të fundit. Sipas MSHMS-së, në këtë hark kohor janë kryer 722 testime prej të cilave kanë rezultuar pozitivë 42 qytetarë, ndërsa nuk është regjistruar asnjë viktimë.
Ministria e Shëndetësisë i bën sërisht thirrje qytetarëve të mos neglizhojnë vaksinimin anti- Covid, veçanërisht në këtë periudhë të vjeshtës, për të kufizuar rrezikun e përhapjes së infeksionit. Vaksinimi anticovid kryhet në qendrat shëndetësore në të gjithë vendin.
Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese. Vaksinat antiCOVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
“Ju informojmë për situatën në 24 orët e fundit, si vijon: Janë kryer 722 testime, nga të cilat kanë rezultuar pozitivë me COVID19, 42 qytetarë, në këto bashki: 24 në Tiranë, 6 në Durrës, nga 2 qytetarë në Shkodër, Delvinë, Memaliaj, nga 1 qytetarë në Lezhë, Krujë, Kavajë, Mallakastër, Gjirokastër, Tepelenë. Janë 482 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 4 pacientë. Në 24 orët e fundit nuk ka asnjë humbje jete. Janë shëruar 66 qytetarë gjatë 24 orëve të fundit, duke e çuar numrin e të shëruarve në 327,046 që nga fillimi i epidemisë.”- njofton MSHMS-ja.
Statistika (1 Tetor 2022)
Raste të reja ditore 42 Të shëruar në 24 orë 66 Të shtruar në spitale 4 Humbje jete në 24 orë 0 Testime ditore 722
Testime totale 1,982,318 Raste pozitive 331,117 Raste të shëruara 327,046 Raste Aktive 482 Humbje jete 3,589
Shpërndarja gjeografike e rasteve aktive sipas qarqeve:
Tiranë 254 Elbasan 40 Fier 37 Vlorë 31 Durrës 22 Gjirokastër 23
Dibër 20 Lezhë 20 Shkodër 13 Korçë 10 Berat 9 Kukës 3
/rtsh.al/


