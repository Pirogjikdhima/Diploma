Ministria e Shëndetësisë: Në 24 orët e fundit vetëm 31 qytetarë të infektuar me Covid-19, asnjë viktimë, 39 të shëruar
26/10/2022
Ministria e Shëndetësisë bëri publike të dhënat e 24 orëve të fundit, lidhur me situatën Covid-19 në vendin tonë. Nëpërmjet një njoftimi për shtyp, bëhet e ditur se nga 581 testime të kryera, 31 qytetarë kanë rezultuar të infektuar.
Gjatë këtyre 24 orëve nuk është shënuar asnjë viktimë, ndërsa janë shëruar 39 qytetarë.
Ministria e Shëndetësisë i bën sërisht thirrje qytetarëve të mos neglizhojnë vaksinimin anticovid, veçanërisht në këtë periudhë të vjeshtës, për të kufizuar rrezikun e përhapjes së infeksionit.
Vaksinimi anticovid kryhet në qendrat shëndetësore në të gjithë vendin. Gjithashtu MSHMS apelon të gjithë qytetarët e vaksinuar, që të drejtohen në qendrat shëndetësore, për t’u vaksinuar me dozën përforcuese.
Vaksinat anti-COVID reduktojnë mundësinë e infektimit dhe shmangin në shkallë të lartë hospitalizimet dhe fatalitetet.
Nëse keni shenja të sëmundjes apo keni patur kontakt me një person të prekur nga Covid19, izolohuni menjëherë dhe kontaktoni mjekun tuaj të familjes për t’u testuar sa më parë ose telefononi Urgjencën Kombëtare në numrin unik 127.
“Ju informojmë për situatën në 24 orët e fundit, si vijon: Janë kryer 581 testime, nga të cilat kanë rezultuar pozitivë me COVID19, 31 qytetarë, në këto bashki: 15 në Tiranë, nga 2 qytetarë në Shkodër, Delvinë, Këlcyrë, nga 1 qytetarë në Vau Dejës, Tropojë, Lezhë, Krujë, Fier, Selenicë, Sarandë, Gjirokastër, Poliçan, Peqin. Janë 238 qytetarë aktivë me Covid19 në të gjithë vendin. Aktualisht në spitalin COVID3 po marrin trajtim 2 pacientë. Në 24 orët e fundit nuk ka asnjë humbje jete me SarsCov2. Janë shëruar 39 qytetarë gjatë 24 orëve të fundit, duke e çuar numrin e të shëruarve në 327,870 që nga fillimi i epidemisë.”- thuhet në njoftimin për media.
Statistika ( 26 Tetor 2022)
Raste të reja ditore 31 Të shëruar në 24 orë 39 Të shtruar në spitale 2 Humbje jete në 24 orë 0 Testime ditore 581
Testime totale 1,995,147 Raste pozitive 331,701 Raste të shëruara 327,870
Raste Aktive 238 Humbje jete 3,593
Shpërndarja gjeografike e rasteve aktive sipas qarqeve:
Tiranë 160 Fier 15 Vlorë 18 Gjirokastër 12 Berat 10
Durrës 7 Shkodër 7 Elbasan 4 Lezhë 4 Kukës. 1
/rtsh.al/


