Policia e Dubait arreston grupin për videon ‘e pahijshme’ të grave lakuriq
Policia në Dubai ka arrestuar një grup personashnën akuzat e shthurjes publike, mbi një video të shpërndarë gjerësisht, ku shfaqen disa gra lakuriq, duke pozuar në një ballkon.
Shkeljet e ligjit për mirësjelljen publike në Emiratet e Bashkuara Arabe, përfshirë lakuriqësinë dhe sjellje të tjera “të ndyra”, sjellin dënime deri në gjashtë muaj burg dhe një gjobë prej 5,000 dirham (1,360 dollarë).
Ndarja e materialit pornografik është gjithashtu e dënueshme me burgimi dhe gjoba të majme sipas ligjeve të vendit, të cilat bazohen në ligjin islamik, ose Sheriatin.
Mbrëmjen e të shtunës, video dhe fotografi grash të zhveshura, të rreshtuara në një ballkon të filmuara teksa merrnin rreze dielli, u shpërndanë në mediat sociale.
Kjo ngjarje shkaktoi dhe tronditje në federatën e shtatë sheikhdomave arabe, ku sjellje të tilla, si puthja në publik ose pirja e alkoolit, ka futur njerëz në burg.
Policia e Dubait tha se të arrestuarit për videon “e pahijshme” u dërguan në prokurorinë publike.
“Sjellje të tilla të papranueshme nuk pasqyrojnë vlerat dhe etikën e shoqërisë Emirate, -deklaroi policia.”
Emiratet e Bashkuara Arabe, megjithëse janë më liberale në shumë aspekte krahasuar me fqinjët e saj në Lindjen e Mesme, kanë ligje të rrepta.
Njerëzit janë burgosur për komentet dhe videot e tyre në internet. Kompanitë më të mëdha shtetërore telefonike të vendit bllokojnë qasjen në faqet e internetit, kryesisht ato pornografike.
NA KONTAKTONI:
+355 68 608 0290
kj.stafi@gmail.com
SHKARKONI APLIKACIONIN IPHONE
SHKARKONI APLIKACIONIN ANDROID


