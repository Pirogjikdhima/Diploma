BE nxit unitetin, liderët takohen për samitin e vaksinave
Vendet europiane nuk duhet t’i kthehen njëri-tjetrit, mes tensioneve në rritje mbi furnizimet e vaksinave Covid, ka thënë presidenti i Parlamentit të BE. ”Nuk ka kuptim që ne të kthehemi ndaj njëri-tjetrit, ashtu si nuk ka kuptim të mendojmë se të tjerët po bëjnë më shumë”,-tha Presidenti i Parlamentit Evropian David-Maria Sassoli në një konferencë shtypi të enjten.
Thirrja për unitet vjen ndërsa udhëheqësit e BE zhvillojnë bisedime virtuale për të diskutuar furnizimet dhe përmirësimin e shpërndarjes në 27 vendet anëtare të bllokut. Disa vende janë ankuar që dozat nuk janë shpërndarë në mënyrë të drejtë. Liderët e BE do të vendosin nëse do të miratojnë propozimet për të forcuar kontrollet e eksportit.
Kontrolle të tilla mund të ndikojnë në furnizimin me Mbretërinë e Bashkuar, ku kryeministri Boris Johnson ka paralajmëruar kundër vendosjes së “bllokadave”. Disa shtete të BE, të udhëhequr nga Austria, po bëjnë thirrje për një rishikim në metodën e shpërndarjes së bllokut, pasi nuk arritën të marrin doza të mjaftueshme këtë vit.
NA KONTAKTONI:
+355 68 608 0290
kj.stafi@gmail.com
SHKARKONI APLIKACIONIN IPHONE
SHKARKONI APLIKACIONIN ANDROID


