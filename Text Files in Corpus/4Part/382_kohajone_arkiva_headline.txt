Shtyhet procesi i regjistrimit të popullsisë në Maqedoninë e Veriut
Liderët e partive më të mëdha në Maqedoninë e Veriut, Zoran Zaev dhe Hristijan Mickoski, u pajtuan për shtyrjen e procesit të regjistrimit për muajin shtator të këtij viti. Kërkesa që regjistrimi i qytetarëve të shtyhet për në muajin shtator ishte e VMRO-DPMNE-së.
Arsyeja e shtyrjes së regjistrimit sipas liderëve ishte se deri atëherë do të vijnë doza të mjaftueshme vaksinash që do të mundësojnë vaksinimin e regjistruesve që do të dalin në terren por edhe ndërkohë do zhvillohet edhe vaksinimi i popullatës tjetër, gjë që do ta bënte procesin më të sigurt për shëndetin e qytetarëve.
Në mënyrë plotësuese u arrit marrëveshje për ndryshim edhe të datës së zgjedhjeve lokale që do të mbahen në pjesën e dytë të tetorit, dhe risi gjatë këtyre zgjedhjeve do të jetë edhe votimi me shenjat e gishtërinjve. Kryeministri Zoran Zaev njoftoi se ka gjetur dakordësinë me kryetarin e opozitës maqedonase që t’i mbështesin edhe disa ligje me rëndësi në Parlament.
NA KONTAKTONI:
+355 68 608 0290
kj.stafi@gmail.com
SHKARKONI APLIKACIONIN IPHONE
SHKARKONI APLIKACIONIN ANDROID


