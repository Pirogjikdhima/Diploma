Detajet/ Jeta luksoze e çiftit shqiptar shkatërron bandën ndërkombëtare të trafikimit të drogës
Një operacion i gjerë antidrogë i zhvilluar mëngjesin e sotëm çoi në ekzekutimin e dhjetë urdhra-arresteve me burg.
Policia italiane në Leçe, ka shpërbërë një grup kriminal të përbërë nga shtetas italianë dhe shqiptarë të cilët akuzohen për administrimin e një trafiku të gjerë droge në provincat e Leço, Monza, Brianza, Milano dhe Sondrio.
Disa kërkime nëpër shtëpi janë zhvilluar kundër të arrestuarve.
Operacioni u kodua në shqip “Tullac” dhe u zhvillua pas një hetimi përreth një vit.
Aktiviteti hetimor bëri të mundur zbulimin e një trafiku të madh droge që transportohej nga Holanda e destinuar për sheshet e Lombardisë.
Hetimet nisën pas arrestimit të një shqiptari me iniciale M.J., 36 vjeç, me të dhëna të shumta penale veçanërisht në lidhje me trafikun e drogës dhe mbajtjen e armëve.
Këto dyshime nisën pas standardit të lartë të jetesës të burrit shqiptar dhe gruas së tij, pronar të një bari në Malgrate, i kthyer në epiqendër të shitjes së drogës.
Aktiviteti hetimor bëri të mundur rindërtimin e rrjetit të klientëve të autorit shqiptar që furnizonin vetëm shitës të tjerë të drogës dhe jo konsumatorë përfundimtar.
I gjithë operacioni u bë jashtëzakonisht i vështirë nga periudha e urgjencës shëndetësore për shkak të Covid-19, por që nuk e kishte ngadalësuar trafikimin e paligjshëm pavarësisht kontrolleve të rrepta të policisë.
NA KONTAKTONI:
+355 68 608 0290
kj.stafi@gmail.com
SHKARKONI APLIKACIONIN IPHONE
SHKARKONI APLIKACIONIN ANDROID


