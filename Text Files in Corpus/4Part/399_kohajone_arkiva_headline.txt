Vaksina edhe në farmaci, Franca synon të përshpejtojë procesin
Autoritetet franceze do të vendosin në dispozicion për dhjetë vitet e ardhshme, një plan shëndetësor prej 19 miliardë eurosh. Farmacistët kishin ngritur shqetësime për çështje të ndryshme shëndetësore. Ata po përgatiten të marrin pjesë në procesin e vaksinimit në vend.
Duke nisur nga 15 marsi grupmoshat nga 50-74 vjeç edhe me histori shëndetësore do të mund të vaksinohen edhe në farmaci jo vetëm tek mjekët e tyre. Përpara çdo injektimi do të plotësohet një formular mbi gjendjen shëndetësore.
Nuk do të jetë e nevojshme një rekomandim, por farmacistët janë ata që mund të japin receta vaksinimi sigurisht nëse plotësohen të gjitha kushtet. Në Danimarkë së shpejti nis testimi tek njerëzit i vaksinës anti-covid, një prodhim vendas. Ajo do të quhet “Adaptvac”.
Fillimisht do të injektohen 42 vullnetarë. Duket se kjo vaksinë ka disa avantazhe, thuhet se siguron mbrojtje më të gjatë sesa vaksinat e tjera që po përdoren por një gjë e tillë duhet të konfirmohet nga provat.
NA KONTAKTONI:
+355 68 608 0290
kj.stafi@gmail.com
SHKARKONI APLIKACIONIN IPHONE
SHKARKONI APLIKACIONIN ANDROID


