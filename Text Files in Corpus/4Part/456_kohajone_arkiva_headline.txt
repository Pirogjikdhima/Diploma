Vladimir Putin merr vaksinën Sputnik V kundër covid-19
Ashtu si krerë të tjerë të lartë në të gjithë botën edhe Presidenti rus Vladimir Putin është vaksinuar kundër Covid-19.
Njoftimi erdhi nëpërmjet një postimi në twitter në profilin zyrtar të kompanisë që ka prodhuar vaksinën ruse Sputnik.
Postimi shoqërohet me një foto të Presidentit Putin duke buzëqeshur me krahët e ngritur për fitore.
Lajmi u raportua gjithashtu nga agjencia Interfax, e cila citoi zëdhënësin e Kremlinit, Dmitri Peskov. “Putin ndihet mirë. Ai ka një ditë pune të plotë nesër,” tha Peskov.
Më herët edhe udhëheqës të tjerë si presidenti I SHBA Joe Biden janë vaksinuar kundër koronavirusit.
Ai mori dy doza të vaksinës Pfizer/BioNTech një në dhjetor dhe tjetrën në janar, ndërsa e gjithë procedura e bë edhe publike nëpërmjet një videoje.
Pas tij edhe zv. presidentja Kamala Harris dhe të tjerë zyrtarë të lartë amerikanë. Mes udhëheqësve të vaksinuar janë edhe kryeministri I Indisë, Narendra Modi, kryeministri I Izraelit, Benjamin Netanyahu, ai i Hungarisë Viktor Orbán, britaniku Boris Johnson, presidenti I Turqisë Recep Tayyip Erdogan etj.
Ndryshe nga liderët e tjerë botërore, kancelarja gjermane, Angela Merkel, nuk është vaksinuar ende ndaj koronavirusit.
Gjatë një interviste për një gazetë gjermane, Merkel tha se asaj nuk i lejohet të marrë vaksinën e AstraZeneca, për shkak se vaksina në fjalë nuk është aprovuar për personat mbi 65 vjeç.
Procesi i vaksinimit në të gjithë botën po vijon gradualisht. Izraeli, Emiratet e Bashkuara Arabe dhe Bahrejni janë vendet që kanë vaksinuar një pjesë më të madhe të popullsisë së tyre.
Russia’s President Vladimir Putin gets vaccinated against COVID-19. pic.twitter.com/mqS4AT6mi4
— Sputnik V (@sputnikvaccine) March 23, 2021

NA KONTAKTONI:
+355 68 608 0290
kj.stafi@gmail.com
SHKARKONI APLIKACIONIN IPHONE
SHKARKONI APLIKACIONIN ANDROID


