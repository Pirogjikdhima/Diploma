Gjermania ”hedh sytë” nga Rusia
Shteti gjerman i Bavarisë po negocion një kontratë paraprake për sigurimin e 2,5 milionë dozave të vaksinës ruse Sputnik V, siç bëri të ditur të mërkurën lideri rajonal Markus Soder. Vaksina, e cila po përdoret edhe në Shqipëri, është ende në fazë shqyrtimi nga Agjencia Europiane e Barnave.
”Ministri bavarez i Shëndetësisë më tregoi draft-kontratën që do të nënshkruanim me një kompani në Ilertisen, e cila do të na furnizojë me vaksinën Sputnik nëse do të aprovohet në Europë. Plani është të blihen 2,5 milionë doza në muajin qershor për të rritur kapacitetin e vaksinimit në rajon”, u shpreh Markus Soeder, kryeministër i Bavarisë.
Dega në Gjermani e prodhuesit rus, R-Pharm, ka një linjë prodhimi në qytetin bavarez të Ilertsen dhe do të prodhojë vaksinën ruse sipas disa mediave gjermane. Söder, një kandidat i mundshëm për të pasuar Angela Merkelin i ka kërkuar EMA-s që në mars, të përshpejtojë procesin e aprovimit për Sputnik V.
Fushata e imunizimit në Bashkimin Europian është kritikuar si shumë e ngadaltë dhe shtete anëtare, të tilla si Austria dhe Sllovakia, kanë njoftuar tashmë se do të negociojnë për sigurimin e vaksinës ruse. Hungaria është aktualisht i vetmi shtet i bllokut që po përdor Sputnik V.
NA KONTAKTONI:
+355 68 608 0290
kj.stafi@gmail.com
SHKARKONI APLIKACIONIN IPHONE
SHKARKONI APLIKACIONIN ANDROID


