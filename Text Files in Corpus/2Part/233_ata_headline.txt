PARIS – Vdes ish-presidenti i Komisionit Evropian, Jaques Delors
PARIS, 28 dhjetor /ATSH-DPA/ – Jacques Delors, ish-presidenti i Komisionit Evropian, ka vdekur në moshën 98-vjeçare, sipas raporteve të mediave franceze duke cituar vajzën e tij Martine Aubry.
Presidenti francez Emmanuel Macron e nderoi atë në platformën online X si një “luftëtar për drejtësinë njerëzore”.
Një socialist francez, Delors drejtoi Komisionin Evropian nga 1985 deri në 1995.
I lindur në Paris në vitin 1925, ai fillimisht u bë i njohur në Francë si zëvendësguvernator i bankës qendrore franceze.
Si centrist, ai iu bashkua Partisë Socialiste Franceze vetëm në 1974.
Më pas ai u bë zëdhënës i politikës ekonomike të ish-presidentit francez Francois Mitterrand, ai u bë ministër i ekonomisë dhe financave në 1981.
Me largimin nga posti i Komisionit, ai u vlerësua si një vizionar me një mendje shumë analitike. Të tjerë thanë se ai kishte vënë shpirt në biznesin pa fytyrë të integrimit evropian.
Ai mbahet mend edhe për inkurajimin e tij të shpejtë për ribashkimin e Gjermanisë në vitin 1990./ a.jor.


