SOFT NEWS – Mijëra persona presin solsticin e dimrit në Stonehenge
LONDËR, 22 dhjetor /ATSH-DPA/ – Mijëra njerëz përshëndetën lindjen e diellit me brohoritje, ndërsa ai ngrihej mbi Stonehenge, në Anglinë Jugore për solsticin e dimrit.
Ata që vëzhguan spektaklin në monumentin neolitik në Wiltshire u përballën me një mëngjes të turbullt dhe qiell të vrenjtur për të kapur një pamje të diellit për të shënuar ditën më të shkurtër.
Rebecca Eade e ”English Heritage” tha se ”ishte e mrekullueshme të mirëprisnim rreth 6 000 persona në Stonehenge këtë mëngjes për të festuar një solstic të ftohtë dimëror.
”Ne ishim të kënaqur që 98 500 njerëz të tjerë ndoqën lindjen e diellit drejtpërdrejt në internet nga e gjithë bota. Ishte një festë paqësore dhe pavarësisht nga një fillim i turbullt, njerëzit shijuan një agim të ndritshëm të solsticit dimëror”, theksoi ajo.
Stonehenge është një monument i ndërtuar në shtrirjen e lindjes së diellit në mes të verës dhe perëndimit të diellit në mes të dimrit.
Besohet se solsticët janë festuar në Stonehenge për mijëra vjet.
Data e ekuinokseve dhe solsticeve ndryshon sepse kalendari Gregorian nuk përputhet saktësisht me gjatësinë e vitit tropikal – koha që i duhet Tokës për të përfunduar një orbitë rreth Diellit.
Për të riorganizuar kalendarin me vitin tropikal, një ditë e brishtë futet çdo katër vjet dhe kur kjo ndodh, datat e ekuinoksit dhe solsticit kthehen në datën më të hershme./ a.jor.


