Brataj: Asnjë i bllokuar në qendrën tregtare, gjendja e tyre jashtë rrezikut për jetën
TIRANË, 25 dhjetor /ATSH/ Kreu i Urgjencës Kombëtare, Skënder Brataj, në një komunikim me medien nga vendi i ngjarjes në Lushnjë, ku një qendër tregtare u përfshi nga flakët, tha se, “persona të cilët kanë mbërritur në spital pas zjarrit, janë të gjithë jashtë rrezikut për jetën”.
“Nuk rrezikon njeri jetën, ka intoksikime nga tymi, nuk ka djegie”, tha ai, teksa informoi se, “janë krehur pothuajse tre godinat dhe është një e fundit”.
Bratja theksoi se, “po hyhet në çdo derë edhe në se përgjigjen edhe nëse jo. Organizimi ka qenë sipas ngjarjes”.
“Nëse do të ketë janë ekipet në gatishmëri dhe janë njoftuar spitali i Fierit dhe Tirana. Fëmijët janë një 7-8 vjeç dhe 14 vjeç. Personeli i zjarrfikësve janë brenda pallatit dhe po hapin dyert.
Deri tani nuk rezulton asnjë person në qendrën tregtare por dhe në godinat përreth. Tym ka ende. Deri tani nuk ka as zhurma dhe as komunikata”, deklaroi Bratja.


