Rama: Vijon mbjellja e pemëve të reja në Elbasan e Librazhd
TIRANË, 27 dhjetor/ATSH/ Bashkia e Elbasanit dhe ajo e Librazhdit po vijojnë punën për mbjelljen e pemëve në gjithë territorin dhe shtimin e hapësirave të gjelbra.
Kryeministri Edi Rama ndau sot në rrjetet sociale momente nga puna që po kryhet në këto bashki, ku vijon mbjellja e fidanëve të rinj në kuadër të programit të pyllëzimit.
“Në Elbasan dhe Librazhd ka nisur pyllëzimi i zonave ku së fundmi janë mbjellë 5 mijë fidanë të rinj në Marinaj, ndërkohe që është drejt fundit edhe investimi për hidrantet në Krastë që do të mundësojë mbrojtjen nga zjarret në pyje dhe ku vazhdon mbjellja e 15 mijë fidanëve të rinj”, tha Rama.
Kryeministri theksoi se viti 2024 është shpallur Viti i Pyjeve me një program të dedikuar mbjelljesh, aktivitetesh dhe ndërgjegjësimi publik për pasurinë tonë të përbashkët natyrore.
/m.m/


