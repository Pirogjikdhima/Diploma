Berisha të rinjve: Shqipëria pret heronj nga ju
TIRANË, 26 dhjetor /ATSH/ Kryetari i grupimit të Rithemelimit të PD, Sali Berisha, gjatë një bashkëbisedimi me të rinjtë e FRPD të zhvilluar ditën e sotme në selinë e PD u shpreh se, “sot Edi Rama ka në mënyrë absolute çdo pushtet”.
Berisha tha se, “këtu ngjallet një frymë anti-rini e qëllimshme dhe me këtë frymë synohet të largohet rinia nga Shqipëria”.
Për SPAK-un Berisha tha se, “ngjason si dy pika uji me Sigurimin e Shtetit”.
Berisha tha në takimin me të rinjtë e FRPD se, “ajo që ndodhi në Gjykatën Kushtetuese ishte vdekja përfundimtare e sistemit demokratik”.
Kryetari i PD, Sali Berisha iu drejtua dhe iu bëri thirrje të rinjve se, “Shqipëria pret heronj dhe këta heronj ajo i pret nga ju”.
Berisha tha se, “nëse të rinjtë ngrihen, Edi Rama do i ketë kohërat e numëruara”.


