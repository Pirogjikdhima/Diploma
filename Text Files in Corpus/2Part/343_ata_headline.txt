EUROSTAT: Shqipëria renditet e 3-ta në konsumin energjisë nga burime të rinovueshme
TIRANË, 26 dhjetor/ATSH/Një raport i EUROSTAT mbi konsumin bruto të energjisë, që gjenerohet nga burime të rinovueshme në kontinentin europian rendit Shqipërinë në vendin e 3-të.
Në raport evidentohet se konsumi bruto i energjisë, që gjenerohet nga burime të rinovueshme për vitin 2022 në Shqipëri rezultoi në 44%
Në vendin e parë renditet Suedia me 66 %. Në vendin e dytë renditet Finlanda me 47.8 % duke u mbështetur gjithashtu në hidro, erë dhe biokarburantet e ngurta.
Përdorimi i energjisë së rinovueshme ka shumë përfitime, duke përfshirë një reduktim të emetimeve të gazeve serrë, diversifikimin e furnizimeve me energji dhe një reduktim të varësisë nga tregjet e karburanteve fosile (nafta dhe gazi).
Rritja e burimeve të rinovueshme të energjisë mund të stimulojë gjithashtu punësimin në BE, përmes krijimit të vendeve të punës në teknologjitë e reja “të gjelbra”.
Burimet e rinovueshme të energjisë përfshijnë energjinë e erës, energjinë diellore (termike, fotovoltaike dhe të përqendruar), energjinë hidrike, energjinë baticore, energjinë gjeotermale, nxehtësinë e ambientit të kapur nga pompat e nxehtësisë, biokarburantet dhe pjesën e rinovueshme të mbetjeve.


