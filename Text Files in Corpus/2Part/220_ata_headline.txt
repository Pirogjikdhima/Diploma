GJKKO dënon me tre vite burg ish-kryebashkiakun Alla
TIRANË, 28 dhjetor/ATSH/ Gjykata Kundër Krimit të Organizuar dhe Korrupsionit ka shpallur fajtor ish Kryebashkiakun e Bulqizës, Lefter Alla, duke e dënuar me tre vite burg, për akuzën e e shpërdorimit të detyrës, shkelje të barazisë në tenderë dhe falsifikimit.
Ish-kryebashkiaku Alla do të kryej vetëm 2 vite burg, për shkak të gjykimit të shkurtuar. Fajtor u shpallën fhe 8 persona të tjerë.
Ish-kryebashkiaku dyshohet në bashkëpunim me ish-zyrtarët e tjerë favorizoi dy kompani gjatë procedurës së prokurimit publik me qëllim që më pas punimet për ujësjellësin t’i kryejë kompania tjetër që është në administrimin e Aqif Koneshës. Bëhet fjalë për tenderin “Ndërtimi rrjetit furnizimit dhe rrjetit shpërndarës Ujësjellësi dhe ndërtimi i rrjetit të KUZ , Lagja e vjetër, qyteti Bulqizë, Bashkia Bulqizë”, me vlerë rreth 3 milionë euro, me afat kohor 10 mujore.
Alla u arrestua më 15 mars 2023 bashkë me 12 persona të tjerë, 7 prej tyre zyrtarë të bashkisë për shkelje të barazisë në tenderë dhe shpërdorim detyre mbi dyshimet e abuzimit në një tender me vlerë 3 milionë euro.


