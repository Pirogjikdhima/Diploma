Përfitoi banesë me kredi të lehtësuar, Balla në shtëpinë e efektivit Belba: Një prej 92 përfituesve
TIRANË, 30 dhjetor/ATSH/ Ministri i Brendshëm, Taulant Balla, ishte këtë të shtunë për një vizitë në shtëpinë e re të inspektorit të Policisë së Shtetit, Arbër Belba, në Elbasan, i cili ishte një ndër përfituesit e programi të veçantë të aplikuar këtë vit, për dhënie kredie me interes zero për punonjësit e policisë që kanë nevoja urgjente për strehim.
“Ky është vetëm fillimi i një rruge të re mbështetjeje afatgjatë për familjet e reja të atyre që i shërbejnë ditë-natë shtetit dhe qytetarëve të Republikës së Shqipërisë”, theksoi Balla në rrjetet sociale, teksa publikoi dhe pamje nga takimi i zhvilluar në shtëpinë e efektivit përfitues.
Ministri i Brendshëm, Taulant Balla, bëri një vizitë në shtëpinë e re të inspektorit të Policisë së Shtetit, Arbër Belba, në Elbasan, i cili ishte një ndër përfituesit e programi të veçantë të aplikuar këtë vit, për dhënie kredie me interes zero për punonjësit e policisë që kanë nevoja urgjente për strehim.
“Ky program është një program shumë i rëndësishëm për t’i dhënë një mbështetje dhe një dinjitet dhe një dinjitet çdo punonjësi të policisë. Ju jeni një prej 92 familjeve të punonjësve të policisë që falë mbështetje s së qeverisë dhe këtu nuk e fsheh aspak edhe angazhimin personal të kryeministrit, ju sot jeni me një shtëpi të re me një kredi me interes zero”, u shpreh Balla, i cili tha se në vitin 2024 do të jenë 300 përfitues dhe në vitin 2025 pritet të jenë 500 përfitues. “E mbyllim raundin e parë gati 900 familje përfituese”, tha Balla.
“Është mbështetja më e madhe që u jepet punonjësve të policisë. Ju falenderojmë juve dhe qeverisë. Është një stimul për të gjithë punonjësit e policisë”, tha Kreu i Policisë së Shtetit Muhamet Rrumbullako.
Ai tha se do zgjerohet gama e kategorive përfitues, duke rritur moshën e përfituesve deri në 45 vjeJ vitin e ardhshëm.
Balla tha se synimi është që të gjithë punonjësit e policisë qoftë përmes trajtimit të duhur financiar, qoftë përmes këtij programi të kredive të lehtësuara, të përfitojnë nga mbështetja e qeverisë, pasi puna e tyre është me sensitet të lartë për atdheun.


