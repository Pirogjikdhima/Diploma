Ekstradimi nga SHBA i Albert Shkëmbit, Balla: Sundimi i ligjit do të godasë mbi këdo
TIRANË, 22 dhjetor /ATSH/ Ministri i Brendshëm, Taulant Balla reagoi sot pas ekstradimit nga SHBA të të dënuarit me 12 vite burgim për trafik narkotikësh, Albert Shkëmbi.
“Një tjetër rezultat i mirë i Policisë së Shtetit, e cila falë bashkëpunimit me Zyrën Rajonale të Sigurisë (RSO)/Zyra e Hetimeve kriminale (OCIU) pranë Ambasadës së Shteteve të Bashkuara të Amerikës, bënë të mundur lokalizimin, arrestimin dhe ekstradimin sot të një shtetasi të dënuar me 12 vite burgim për trafik ndërkombëtar të lëndëve narkotike, i cili fshihej në New Jersey, SHBA”, u shpreh Balla.
Ministri theksoi se, “sundimi i ligjit do të godasë mbi këdo dhe pandërshkueshmëria do të marrë fund”.
“Askush nuk do të mund t’i fshihet përballjes me drejtësinë”, nënvizoi Balla.
/r.e/


