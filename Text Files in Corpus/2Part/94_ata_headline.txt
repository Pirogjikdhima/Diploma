SERBI – Aktivistët e opozitës protestojnë kundër mashtrimeve të dyshuara të zgjedhjeve
BEOGRAD, 29 dhjetor /ATSH-DPA/ – Demonstrues, kryesisht të rinj bllokuan sot një kryqëzim rrugor në Beograd me 15 tenda në shenjë proteste ndaj mashtrimeve të dyshuara të zgjedhjeve.
“Ata thanë se donin të qëndronin për të paktën 24 orë para ndërtesës së Ministrisë së Administratës Shtetërore dhe Vetëqeverisjes Lokale”, raportoi media serbe.
Demonstruesit, të cilët iu përgjigjën thirrjes së organizatës studentore Borba, kërkojnë zbardhjen e regjistrave zgjedhorë.
Ata akuzojnë qeverinë e kontrolluar nga presidenti Aleksandar Vuçiç se ka siguruar shumicën e mbështetësve të qeverisë që nuk jetojnë në Beograd për të marrë pjesë në zgjedhjet lokale duke u regjistruar në rezidenca false në kryeqytet. Vuçiç i ka mohuar akuzat.
Zgjedhjet parlamentare në Serbi u zhvilluan më 17 dhjetor dhe zgjedhjet lokale njëkohësisht në shumë vende, përfshirë Beogradin.
Partia Progresive Serbe (SNS) e Vuçiç fitoi zgjedhjet, por suksesi i partisë presidenciale në Beograd ishte i ngushtë.
Opozita dhe studiuesit e zgjedhjeve janë ankuar për mashtrime zgjedhore.//a.i/


