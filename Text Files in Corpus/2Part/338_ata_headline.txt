Monedhat e huaja fitojnë terren në kursin e këmbimit me lekun
TIRANË, 26 dhjetor/ATSH/Euroja dhe dollari fituan terren këtë të martë në kursin e këmbimit me lekun.
Sipas kursit zyrtar të Bankës së Shqipërisë, në tregun valutor, një dollar këmbehet me 94.28 lekë ose 0.13 lekë më tepër se të premten e javës së shkuar, ndërsa një euro këmbehet me 103.87 lekë ose 0.13 lekë më tepër.
Ndërkohë paundi britanik këmbehet sot me 119.68 lekë, ndërsa franga zvicerane humbi 0.26 pikë duke u këmbyer me 109.99 lekë.


