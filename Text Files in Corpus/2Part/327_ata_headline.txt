Jole: Zonat rurale të qarkut të Korçës tërheqin gjithmonë e më shumë vizitorë në Fundvit
TIRANË, 26 dhjetor/ATSH/ Përveç qyteteve të Korçës, Pogradecit, Ersekës, Bilishtit, Maliqit dhe Pustecit, një atmosferë të bukur festash ka edhe në zonat rurale të bashkive të qarkut.
Prefekti i qarkut të Korçës, Nertil Jole ndau në rrjetet sociale momente nga disa disa nga atraksionet turistike rurale të qarkut tonë si Voskopoja, Dardha, Sinica, Ziçishti, Koshnica, Sheleguri dhe Lini.
“Këto zona me bukuritë natyrore, mikpritjen dhe ushqimin tradicional, po tërheqin gjithmonë e më shumë vizitorë në rajonin tonë, duke pasuruar zinxhirin turistik”, tha Jole.
Sipas tij, këto destinacione ofrojnë mikpritje të veçantë për miqtë vendas e të huaj që dëshirojnë të kalojnë ditët e dhjetorit në qarkun tonë, të fundit të këtij viti, Krishtlindjen dhe natën e ndërrimit të viteve.
Qarku i Korçës është një destinacion mjaft interesant për t’u vizituar, pasi në stinën e dimrit të ofron mjaft alternativa argëtimi, Në këtë qark gjenden edhe një sërë monumentesh kuluturore, bazilika, mozaikë etj.
/k.s/


