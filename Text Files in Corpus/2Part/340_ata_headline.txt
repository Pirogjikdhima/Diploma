OSSH: Përfundon instalimi i pajisjeve të reja në nënstacionin e Peqinit
TIRANË, 26 dhjetor/ATSH/ Operatori i Sistemit të Shpërndarjes së energjisë (OSSH) bën të ditur se ka përfunduar instalimi i pajisjeve të reja në nënstacionin Përparim, që furnizon me energji 20 mijë banorë të qytetit të Peqinit dhe zonave përreth.
Pas djegies të rrjetit në “seksionin 10 kV”, OSSH nisi punën për zëvendësimin e pajisjeve të dëmtuara. Sipas OSSH-së, bashkë me këtë proces, u realizuan edhe punime të tjera brenda n/stacionit, me qëllim rritjen e sigurisë së furnizimit me energji për të gjithë abonentët e zonës.
“Për rehabilitimin e nënstacionit Përparim 35/10 kV u angazhuan punonjësit e drejtorisë së tensionit të lartë dhe drejtorisë rajonale Elbasan, duke kryer punime të plota në traktin e 10 kV dhe 35 kV të transformatorit, përfshi edhe ambientet e tjera të nënstacionit.
Paralelisht me këtë ndërhyrje OSSH thotë se ka marrë masa për një mbarëvajtje të qëndrueshme të procesit të furnizimit me energji në të gjithë vendin përgjatë festive të fundvitit.


