Ekspertë të fushave të ndryshme, mblidhen në Drilon për faunën e egër
TIRANË, 27 dhjetor/ATSH/ Agjencia Kombëtare e Zonave të Mbrojtura organizoi ditën e sotme një takim të titulluar “Tryeza e Gjelbër –Bota e egër përmes fotografisë”.
Në takim kanë qenë të pranishëm ekspertë biologë, prefekti i Qarkut Korçë, Nertil Jole, drejtori i përgjithshëm i AKZM, Daniel Pirushi, që mbajti dhe fjalën përshëndetëse, Kreu I AdZM Korçë, Gjergji Koki, kërkuesi shkencor, prof. dr. Ferdinand Bego, fotografi i mirënjohur i botës së egër, Arian Mavriqi, piktori Anastas Kostandini e të tjerë.
Të pranishmit në këtë takim bashkëbiseduan mbi protokollet e monitorimit të faunës së egër si dhe për mbjelljen e pemëve të reja në zonën e Drilonit.
Ekspertët e fushave të ndryshme kanë ofruar njohuritë dhe eksperincën e tyre edhe në fotografimin dhe filmimin e botës së egër në Shqipëri dhe Kosovë.
Në fund të takimit të pranishmit asistuan në çeljen e ekspozitës së artit figurativ të frymëzuar nga Parku i Mbrojtur “Liqeni i Pogradecit”.


