UKRAINË – Ushtria shmang sulmet ruse në lindje të vendit
KIEV, 24 dhjetor /ATSH-DPA/ – Ushtria ukrainase ka shmangur sulmet e reja ruse në qytetin lindor të Avdiivka, në rajonin e Donetskut dhe në bregun e majtë të lumit Dnipro, njoftoi shtabi i përgjithshëm ukrainas.
Forcat ruse po vazhdojnë të përpiqen të rrethojnë Avdiivka, një qytet industrial, popullsia e të cilit kryesisht është larguar.
Luftimet rreth qytetit kanë vazhduar për muaj të tërë.
”Luftëtarët tanë po ruajnë mbrojtjen e tyre dhe po u shkaktojnë viktima të konsiderueshme pushtuesve”, thuhet në raport.
Shtabi i përgjithshëm ukrainas tha gjithashtu se përpjekjet ruse për të zhvendosur forcat ukrainase që kanë kaluar Dnipro në rajonin jugor të Khersonit kishin dështuar.
Forcat ajrore ukrainase raportuan rrëzimin e shumë dronëve rusë./ a.jor.


