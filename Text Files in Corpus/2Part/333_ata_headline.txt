Kumbaro: Mbillen 5 mijë fidanë në zonën e Marinajt, Librazhd
TIRANË, 26 dhjetor/ATSH/ Në zonën e Marinajt, Librazhd janë mbjellë 5 000 fidanë të rinj pemësh të ndryshme.
Ministrja e Turizmit dhe Mjedisit, Mirela Kumbaro, e cila ishte e pranishme në mbjelljen e pemëve ndau në rrjetet sociale momente nga pyllëzimi i kësaj zone.
“5 000 fidanë të rinj pisha të zeza, akacie, lisa, dafina dhe selvi të mbjella me shumë dashuri jo vetëm nga ekipet që punojnë çdo ditë në terren, por edhe me nxënësit e shkollave si investimi më i mirë për të ardhmen”, tha Kumbaro.
Në të gjithë vendin gjatë këtij viti janë zhvilluar aksione për mbjelljen e pemëve, pasi pyllëzimi është një mision për të shmangur emergjencat natyrore.

/k.s/


