ATSH sjell atmosferën magjike të festave në Sarandë
TIRANË, 29 dhjetor/ATSH/ Atmosfera magjike e festave të Fundvitit në Sarandë ka tërhequr një numër të lartë vizitorësh vendas e të huaj.
Agjencia Telegrafike Shqiptare ishte në këtë qytet, për të “fiksuar” atmosferën e veçantë të festave në qytetin bregdetar, që këtë vit u rendit nga Forbes, Traveler dhe European Best Destinations edhe si një ndër destinacionet më të bukura të Krishtlindjeve në Evropë.
Saranda me dekorime vezulluese, një pemë të bukur Krishtlindjesh, shesh patinazhi, karusel, kasolle druri dhe skena për muzikë dhe evente, ofron një atmosferë festive dhe të veçantë.
Vizitorët nga qytete të ndryshme të vendit, por edhe të huaj mund të shijojnë kuzhinën lokale, zanatet lokale dhe produktet rajonale së bashku me një program të pasur koncertesh, shfaqjesh duke e bërë atë një destinacion magjepsës pushimi.
Në tregun e Krishtlindjes në Sarandë mbizotërojnë dekorime vezulluese, karusel, kasolle druri dhe skena për muzikë dhe aktivitete të ndryshme kulturore në këto ditë festash.
Vitet e fundit Saranda po tërheq gjithnjë e më shumë turistët e huaj, shkak për këtë janë bërë edhe investimet e rëndësishme si shkallaret, bulevardi, ndriçimi, sinjalistika, që i kanë dhënë tjetër pamje qytetit bregdetar.
/k.s/


