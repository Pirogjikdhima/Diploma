“MSN”: Butrinti ndër qytetet e bukura të lashta që duhet të vizitoni
TIRANË, 25 dhjetor /ATSH/ Ndërsa qytetet e mëdha të përhapura janë sigurisht një fenomen modern, qendrat urbane kanë ekzistuar në të gjithë globin për të paktën 6000 vjet, sipas një artikulli të Joanna Czechowska të botuar në “MSN Travel”.
Qoftë si rezultat i konfliktit njerëzor apo fatkeqësive natyrore, shumë metropole janë përballur me kohë të vështira dhe megjithatë rrënojat e tyre qëndrojnë sot, duke ofruar një dritare në një botë të zhdukur.
Butrint, Shqipëri
I banuar që nga kohërat parahistorike, Butrinti në Shqipërinë e Jugut ka një histori mjaft të madhe.
Fillimisht ishte një koloni greke, një qytet romak, një qendër peshkopale, një postë bizantine dhe e pushtuar për pak kohë nga venedikasit.
Deri në shekullin e IV para Krishtit, metropoli në rritje përfshinte një teatër, një akropol dhe një forum ndërsa në shekullin e I pas Krishtit, perandori romak August Cezari e zgjeroi më tej qytetin duke ndërtuar një ujësjellës dhe banjë.
Falë të kaluarës së tij të trazuar, Butrinti ka një ndërthurje stilesh arkitekturore që përfshijnë tre mijëvjeçarë të historisë mesdhetare.
Mozaiku i jashtëzakonshëm në dyshemenë e Baptisterit të shekullit të VI, një homazh ndaj krishterimit, është një spektakël mahnitës.
Qyteti është ndërtuar në një gadishull në një peizazh kënetor mes gjelbërimit në atë që sot është një Park Kombëtar. //a.i/


