FOKUS – Ish-zëvendëskancelari Gabriel: Integrimi i emigrantëve në Gjermani po dështon
BERLIN, 26 dhjetor /ATSH-DPA/ – Ish-lideri i Partisë Social-demokrate të Gjermanisë (SPD), njëkohësisht ish-zëvendëskancelari gjerman, Sigmar Gabriel ka thënë se vendi po dështon të integrojë emigrantët.
”Njerëzit nuk janë të verbër dhe mund të shohin se, nga njëra anë, Evropa nuk i mbron efektivisht kufijtë e saj të jashtëm dhe, nga ana tjetër, se ne po dështojmë në shumë fusha kur bëhet fjalë për integrimin e emigrantëve që kanë mbërritur këtu”, tha ai.
”Rezultatet e studimit të PISA-s të publikuar së fundmi për arsimin janë një nga shumë provat e kësaj”, theksoi ai.
Në studimin e PISA-s, të publikuar në fillim të dhjetorit, 15-16-vjeçarët në Gjermani arritën vlerat më të ulëta të performancës në lexim, matematikë dhe shkencë të matur ndonjëherë në Gjermani.
Gabriel bëri thirrje për një kurs të ri në politikën e migracionit në Gjermani përpara zgjedhjeve evropiane të vitit të ardhshëm.
”Sa më pak partitë demokratike të flasin për këtë çështje të vështirë pa bujë elektorale, aq më e lehtë do të jetë për AfD-në (Alternativa e ekstremit të djathtë për Gjermaninë)”, theksoi ai./ /os/


