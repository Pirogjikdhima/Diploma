120-vjetori i themeluesit të skulpturës shqiptare, Akademia e Shkencave përkujton Odhise Paskalin
TIRANË, 22 dhjetor/ATSH/ Akademia e Shkencave organizoi sot në sallën “Aleks Buda” koncertin letrar muzikor “120-vjetori i Odhise Paskalit”.
Kjo veprimtari iu kushtua një prej personaliteteve më të rëndësishme të artit shqiptar dhe themeluesit të skulpturës shqiptare, akademikut Odhise Paskali, “Artist i Popullit”, i shfaqur si kritik arti dhe publicist, poet, tregimtar, përkthyes dhe eseist.
Në aktivitet u zhvillua edhe një koncert letrat e muzikor nën interpretimin e të birit, Thanas Paskali, në piano dhe recitimeve të së bijës, Floriana Paskali.
Të pranishëm ishin personalitet të fushës së artit dhe kulturës, ndërsa fjalën përshëndetëse e mbajti kryetari i Seksionit të Shkencave Shoqërore dhe Albanologjike, akad. asoc. Gëzim Hoxha.
Skulptori Odhise Paskali u nda nga jeta më 13 shtator 1985.
Akademiku dhe “Nderi i Kombit” u edukua në degën e skulpturës në Universitetin e Torinos, ku i përmbylli studimet në vitin 1927. Me t’u kthyer në Tiranë, do të hidhte themelet e skulpturës shqiptare, duke u shquar në veçanti për realizimet e karakterit monumental.
Odhise Paskali ia kushtoi jetën zhvillimit të artit në Shqipëri. Skulpturat e tij monumentale janë vendosur në sheshet e qyteteve kryesore të vendit. Grafikat e realizimeve të tij janë përdorur në pasaportën shqiptare, në monedha, në pulla postare, në kartolina dhe në publikime qeveritare.
/r.e/


