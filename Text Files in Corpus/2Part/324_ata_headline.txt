Koçiu shpërndan dhurata për fëmijët e Shtëpisë së foshnjës “Hannah dhe Rozafa”
TIRANË, 26 dhjetor/ATSH/ Në një atmosferë festive, Ministrja e Shëndetësisë dhe Mbrojtjes Sociale, Albana Koçiu vizitoi Shtëpinë e foshnjës “Hannah dhe Rozafa” në Tiranë.
Ministrja Koçiu u dhuroi fëmijëve që jetojnë në Shtëpinë e foshnjës “Hannah dhe Rozafa” dhurata me rastin e festave të Fundvitit.
“Momente lumturie nga festa e Krishtlindjeve me të vegjëlit e Shtëpisë së foshnjës “Hannah dhe Rozafa”, shkruan Koçiu në rrjetet sociale.
Ministria e Shëndetësisë dhe Mbrojtjes Sociale në institucionet tona të përkujdesit social po organizon festa dhe shpërndan dhurata për të gjithë fëmijët pa kujdes prindëror, ata me aftësi ndryshe dhe të moshuarit e vetmuar.
/k.s/


