FOKUS – 10 vjet nga aksidenti, misteri mbulon ende shëndetin e Schumacherit
BERLIN, 28 dhjetor /ATSH-DPA/ – Dihet shumë pak për shëndetin e kampionit të Formula 1, Michael Schumacher, 10 vjet pas aksidentit të tij në ski dhe familja po synon ta mbajë atë kështu.
Gjermani pësoi lëndime të rënda në kokë në aksidentin në Alpet Franceze më 29 dhjetor 2013 dhe që atëherë nuk është parë në publik.
“Vendimi për të mbrojtur privatësinë e tij nga publiku u mor në interesin më të mirë të Michael. Është e drejta e familjes që ta trajtojë çështjen në mënyrën më të mirë për ta”, theksoi menaxherja e Schumacher, Sabine Kehm.
Kur shtatë herë kampioni i botës në F1 ishte në terapi intensive në Grenoble, 10 vjet më parë, një gazetar i maskuar si prift u përpoq të hynte dhe një person tjetër pretendoi se ishte babai i tij.
”Kishte shumë raste të pakëndshme”, tha Kehm.
Fakti që familja arriti të mbante nën kontroll çdo rrjedhje nga shtëpia e tyre në Zvicër është për shkak të një pune të madhe mbështetëse ndaj privatësisë së shëndetit të tij./ /os/


