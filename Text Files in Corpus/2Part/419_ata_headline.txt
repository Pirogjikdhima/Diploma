Peleshi i uron Krishtlindjen efektivëve të Forcave të Armatosura
TIRANË, 25 dhjetor /ATSH/ Ministri i Mbrojtjes, Niko Peleshi uroi sot Krishtlindje të gëzuara për çdo efektiv të Forcave të Armatosura.
“Përulemi para sakrificës, përkushtimit dhe punës tuaj të palodhur për ta ngritur edhe më lart emrin e Forcave të Armatosura si një anëtare e denjë e NATO-s”, theksoi Peleshi në urimin e tij.
Ai bëri një urim të veçantë edhe për të gjithë ata efektivë që këto festa i gjejnë në misione, larg familjes.
“Festa të gëzuara dhe begati për ju dhe familjet tuaja! Qofshi të bekuar”, u shpreh Peleshi.


