Rama ndan fotoalbumin nga inspektimi në tunelin e Murrizit
TIRANË, 26 dhjetor/ATSH/Kryeministri Edi Rama publikoi sot fotoalbumin e inspektimit në tunelin e Murrizit.
Në këtë kantier u bashkuan sot dy anët e tunelit, i cili sipas Kryeministrit Rama pritet të përfundojë në vitin 2024.
“Dalja e dritës, nga bashkimi i të dy anëve të kantierit më sfidues të punëve të mëdha publike, është çasti i shumëpritur i një përpjekjeje të zgjatur nga gjeologjia tejet e pafavorshme, e cila ka sjellë shtyrjen e përfundimit të plotë të Rrugës së Arbrit”, tha Rama.
Tuneli i Murrizit përbëhet nga dy tube që lidhen me njëri-tjetrin me 11 nyje lidhëse. Gjatësia e tunelit kryesor është 3789 metra, ndërsa e tunelit ndihmës 3791 metra. Tuneli kryesor ka një lartësi prej 6.8 metrash.


/k.s/


