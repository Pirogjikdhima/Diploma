BM – Një tornado paralizon vendin
LONDËR, 28 dhjetor /ATSH-DPA/ – Një “tornado e lokalizuar” dëmtoi rreth 100 prona në Mançester, pasi stuhia ”Gerrit” përfshiu mijëra shtëpi të cilat mbetën pa energji elektrike.
Stuhia solli borë të madhe në pjesë të Skocisë, e cila, së bashku me erërat e forta dhe shiun e dendur, dëmtoi rrjetet elektrike të vendit.
Ajo ka shkaktuar gjithashtu kaos në të gjithë rrjetin e udhëtimit me një numër operatorësh trenash dhe duke pezulluar dhe mbyllur disa shërbime, si dhe duke këshilluar klientët që të mos udhëtojnë.
Nuk raportohet për të lënduar, por shumë banorë janë detyruar të largohen nga shtëpitë e tyre.
“Ky incident ka prekur padyshim shumë njerëz në zonën e Stalybridge, me shumë banorë të zhvendosur nga pronat e tyre gjatë natës”, deklaroi kryeinspektori i policisë, Mark Dexter.
“Prioriteti ynë kryesor është garantimi i sigurisë së njerëzve, kjo është arsyeja pse ne këshillojmë të evakuuarit të mos kthehen ose të hyjnë në pronat e tyre që kanë dëme të konsiderueshme derisa të vlerësohen nga inxhinierët strukturorë”, shtoi ai./ /os/


