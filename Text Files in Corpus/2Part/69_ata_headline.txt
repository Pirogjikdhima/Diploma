Furnizimi 24 orë me ujë të pijshëm, 37 projekte të realizuara në 29 bashki
TIRANË, 30 dhjetor/ATSH/Kryeministri Edi Rama dekalroi sot se “janë mbyllur këtë vit 37 projekte për furnizimin 24 orë me ujë të pijshëm në 29 bashki”.
Në konferencën për shtyp të Fundvitit me gazetarët Rama tha se “numrit të banorëve të furnizuar 24 orë me ujë i janë shtuar 223 mijë banorë të tjerë”.
Prej disa vitesh qeveria shqiptare po bën një reformë tërësore, që synon transformim rrënjësor dhe radikal në të gjithë sistemit e ujit të pijshëm.
Furnizimi me ujë është një reformë tërësore që nuk ka të bëjë thjesht me investimet, por dhe me konsolidimin financiar të ndërmarrjes së ujësjellësit, me një transformim tërësor të qasjes strukturore ndaj ujit të pijshëm.
/k.s/


