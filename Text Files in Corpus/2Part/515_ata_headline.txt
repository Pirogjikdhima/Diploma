Reshje dëbore në Ura e Zapodit-Shishtavec dhe Bogë-Theth, ARRSH: Qarkullimi kryhet pa probleme
TIRANË, 22 dhjetor /ATSH/ Autoriteti Rrugor Shqiptar (ARRSH) njofton se, në akset Ura e Zapodit-Shishtavec dhe në Bogë-Theth gjatë ditës së sotme ka pasur reshje dëbore me intensitet mesatar.
Sipas ARRSH-së, mjetet borëpastruese kanë bërë pastrimin e trupit të rrugës nga dëbora dhe shpërndarjen e kripës për të evituar ngricat gjatë natës.
“Qarkullimi kryhet pa probleme”, bën të ditur ARRSH.
“Drejtuesit e mjeteve të pajisen me goma dimërore dhe zinxhirë kur udhëtojnë për në segmentet e mësipërme me prezencë dëbore, të ulin shpejtësinë, të respektojnë sinjalistikën dhe udhëzimet e Policisë Rrugore”, apelon ARRSH.
/r.e/


