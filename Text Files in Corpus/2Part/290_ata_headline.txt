“Partizani”, shtyhet për nesër seanca në GJKKO për Sali Berishën
TIRANË, 27 dhjetor/ATSH/ Gjykata e Posaçme e Shkallës së Parë për Korrupsionin dhe Krimin e Organizuar shtyu për nesër seancën ku do të jepet vendimi për ndryshimin e masës së sigurisë në “Arrest me burg” për ish-kryeministrin Sali Berisha, në hetim për çështjen Partizani.
Vendimi për Berishën pritet të merret nesër në orën 15:00.
Më herët sot GJKKO rrëzoi kërkesën e avokatëve të ish-kryeministrit Sali Berisha për përjashtimin e gjyqtares Irena Gjoka.
GJKKO u mblodh për të shqyrtuar kërkesën e SPAK për ashpërsimin e masës së sigurisë “Arrest shtëpie” nga “Detyrim Paraqitje” që është momentalisht.
Avokatët e Berishës, Gjokutaj dhe Mëngjesi kërkuan përjashtimin e gjyqtares me argumentin e konfliktit të interesit.
Ndërkohë, prokurorët që po hetojnë Berishën, Arben Kraja dhe Enkelejda Millonai kanë kërkuar dhe policë te banesa e Berishës.
Seanca mbi masën e sigurisë nisi dje, por u shty për shkak të kërkesave të paraqitura nga mbrojtja. /m.m/


