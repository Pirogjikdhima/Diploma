HAPËSIRË – Kina lëshon tre satelitë
PEKIN, 26 dhjetor /ATSH-AA/ – Kina ka lëshuar në hapësirë tre satelitë nga deti, për herë të dytë këtë muaj.
Në misionin e saj të 503-të, një raketë ”Long March-11” lëshoi tre satelitë ”Shiyan-24C” nga qendra e nisjes satelitore ”Taiyuan”, në ujërat pranë brigjeve të qytetit Yangjiang në provincën jugore Guangdong, raportoi agjencia shtetërore kineze e lajmeve, Hsinhua.
Satelitët ”Shiyan-24C” do të përdoren për eksperimente shkencore dhe teknologjike hapësinore.
Në fillim të këtij muaji, Kina lëshoi për herë të parë një satelit në hapësirë nga Deti i Kinës Jugore.
Qendra e lëshimit të satelitëve ”Taiyuan” kishte lëshuar raketën ”Smart Dragon-3” (SD-3) që mbante satelitin CX-19 në orbitën e planifikuar për të testuar teknologjitë e internetit satelitor./ /os/


