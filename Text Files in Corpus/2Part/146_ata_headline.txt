Përvjetori i “Karnavaleve”, Arkivi Qendror i Filmit kujton premierën e komedisë muzikore
TIRANË, 29 dhjetor/ATSH/ 43 vjet më parë, më 29 dhjetor të vitit 1980, mbahej premiera e filmit “Karnavalet”, me regji të Ismail Zhabjakut (1932-1992).
Filmi i zhanrit kino-komedi muzikore(musical) u xhirua në bashkëpunim me Teatrin e Operas dhe Baletit. Aktori Mirush Kabashi (1948-2023) u nderua me medalionin për rolin e Nikollaqit, në Festivalin IV të Filmit Shqiptar.
Ekranizim i komedisë “Karnavalet e Korçës” shkruar nga Spiro Çomora. Në ditët e karnavaleve shërbyesja Nasta dhe Loni vënë në lojë tregtarin Nikollaq Jorganxhi dhe bashkëshorten e tij Olimbinë, të cilët i konsiderojnë si të zbrazët, materialistë dhe injorantë.
Filmi “Karnavalet” është komedia e parë muzikore shqiptare.


