Kampionët e sportit dhurata për fëmijët specialë në Institutin e Nxënësve që nuk Dëgjojnë
TIRANË, 23 dhjetor/ATSH/ Fëmijët me aftësi të veçanta në Institutin e Nxënësve që nuk Dëgjojnë kaluan sot një ditë të veçantë pasi u vizituan nga kampionët, Luiza Gega, Erkand Qerimaj, Juirdo Cani, Briken Calja, Indrit Çullhaj, Izmir Smajlaj.
Kryeministri Edi Rama ndau sot çastet festive të fëmijëve, teksa ata iu gëzuan edhe dhuratave.
“Super kampionët në sport e në jetë, Luiza Gega, Erkand Qerimaj, Juirdo Cani, Briken Calja, Indrit Çullhaj, Izmir Smajlaj, bashkë me Endrin, Gjergjin, Albanin dhe Deborah, festuam me fëmijët me aftësi të veçanta në Institutin e Nxënësve që nuk Dëgjojnë, në një atmosferë magjike e me plot dhuarata”, u shpreh Rama.
Ministrja e Arsimit dhe Sportit Ogerta Manastirliu, e cila shoqëroi kampionët në këtë vizitë, premtoi se MAS do të bëjë akoma më shumë që ky institucion të transformohet në një qendrer që ofron më shumë aktivitete sociale, kulturore dhe edukative.


