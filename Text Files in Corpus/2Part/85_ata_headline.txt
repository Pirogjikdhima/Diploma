Efektivët e Policisë Bashkiake dhurata për fëmijët e Qendrës Komunitare për Persona me Aftësi të Kufizuar
TIRANË, 30 dhjetor/ATSH/ Në prag të ndërrimit të viteve, edektivët e Policisë Bashkiake Tiranë janë gjendur pranë fëmijëve të Qendrës Komunitare për Persona me Aftësi të Kufizuar, duke dhuruar dashuri dhe dhurata për të gjithë.
Në një postim në rrjetet sociale, Veliaj i falënderoi efektivët e Policisë Bashkiake, për dhuratat e shpërndara nga ata.
“Kolegët e Policisë Bashkiake në këto ditë festash janë gjendur afër fëmijëve të Qendrës Komunitare për Persona me Aftësi të Kufizuar, duke dhuruar dashuri, lumturi, buzëqeshje dhe dhurata për të gjithë. Krenar për ju!”, u shpreh Veliaj.
Gjatë këtyre ditëve të festave, Policia Bashkiake dhe Shërbimi Zjarrfikës janë në gatishmëri të plotë për të qenë pranë qytetarëve.
/k.s/


