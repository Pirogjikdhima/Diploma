PHENIAN – Kim Jong UN: Koreja e Veriut nuk synon më ribashkimin me Jugun
PHENIAN, 31 dhjetor /ATSH-DPA/ – Udhëheqja kryesisht e izoluar e Koresë së Veriut ka zbehur shpresat për një afrim me Jugun në vitin 2024, me sundimtarin Kim Jong Un që tha se nuk ”përpiqet më për ribashkim” në komentet në fund të një takimi partiak.
Kim tha se ”Pheniani nuk po kërkon më ribashkim”, një synim i përbashkët prej kohësh nga të dyja Koretë, të cilat kanë qenë në luftë sipas ligjit ndërkombëtar që nga përfundimi i konfliktit midis 1950 dhe 1953.
“Ne nuk duhet të bëjmë gabim përsëri duke i parë ata si një homolog për pajtimin dhe bashkimin, pasi Koreja e Jugut na ka shpallur armikun e saj kryesor,” tha Kim për mediat shtetërore.
Më parë, Koreja e Veriut tha se ”planifikonte të lëshonte tre satelitë të tjerë spiun në hapësirë në vitin 2024”. /os/


