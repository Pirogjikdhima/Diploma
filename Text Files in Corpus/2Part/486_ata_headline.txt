Kushtet higjeno-sanitare, AKU ndërpret aktivitetin e një furre buke në Tiranë
TIRANË, 23 dhjetor/ATSH/ Autoriteti Kombëtar i Ushqimit pas një denoncimi, ndërpreu aktivitetin e një furrë buke në Tiranë, për shkak të mungesës së kushteve higjeno-sanitare.
Gjithashtu, në vijim të veprimtarisë për garantimin e sigurisë ushqimore në vend, gjatë kontrolleve të ushtruara në qarqet Durrës dhe Kukës janë konstatuar mangësi në etiketim në gjuhën shqipe për katër subjekte me natyrë aktiviteti “market”.
Për shkeljet e konstatuara, trupa inspektuese vendosi ndërprerjen e aktivitetit për subjektin në Tiranë, si dhe janë marrë masat administrative me “gjobë” për pesë subjektet në vlerën e 550 000 lekë.
Po ashtu, janë bllokuar 87 kg produkte të ndryshme ushqimore, deri në plotësimin e mangësive në etiketim.


