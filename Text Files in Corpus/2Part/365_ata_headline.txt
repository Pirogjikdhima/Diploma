TEL AVIV – Netanyahu: Lufta do të vazhdojë deri në zhdukjen e Hamasit
TEL AVIV, 26 dhjetor /ATSH-ANSA/ – Kryeministri izraelit, Benjamin Netanyahu vizitoi përsëri trupat në Rripin e Gazës.
”Dy gjëra kam për t’ju thënë, e para është se ne duhet të bëjmë gjithçka për të mbrojtur sigurinë dhe jetën tuaj. E dyta është që ne nuk ndalemi. Do të vazhdojë deri në fund. Derisa t’i zhdukim ata. Asgjë më pak”, shtoi Netanyahu.
Netanyahu u sfidua gjatë një fjalimi në parlament nga familjet e pengjeve të mbajtura në Rripin e Gazës që nga fillimi i luftës kundër Hamasit 80 ditë më parë.
”Tani, tani”, thërrisnin të afërmit e pengjeve gjatë fjalimit të Netanyahut, ndërsa kryeministri deklaroi se ”forcave izraelite u duhej më shumë kohë për të siguruar lirimin e tyre” ndërsa vazhdonin operacionet në territorin palestinez./ /os/


