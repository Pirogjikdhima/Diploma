PD: Vendimi i Gjykatës së Lartë, hap drejt vendosjes së drejtësisë së vonuar
TIRANË, 27 dhjetor/ATSH/ Partia Demokratike reagoi sot pas vendimit të Gjykatës së Lartë e cila riktheu për shqyrtim në Apel çështjen e vulës dhe logos së PD-së.
“Vendimi i sotëm i Gjykatës së Lartë është një tjetër hap drejt vendosjes së drejtësisë së vonuar për çështjen e PD-së”, thuhet në reagimin e Partisë Demokratike.
Partia Demokratike shpreh bindjen që kjo çështje, peng i procedurave juridike, do të gjejë zgjidhjen e duhur dhe ligjore pa vonesat e shkaktuara nga ata që minojnë drejtësinë dhe të tjerët që i tremben forcimit të opozitës.
Kolegji Civil i Gjykatës së Lartë vendosi sot prishjen e vendimit të datës 3 mars 2023 të Gjykatës së Apelit të Juridiksionit të Përgjithshëm Tiranë dhe kthimin e çështjes për rishqyrtim në po atë gjykatë, me një trupë tjetër gjykuese.
/m.m/


