“CNN Travel”: Shqipëria mes destinacioneve më të bukura për t’u vizituar në 2024
TIRANË, 31 dhjetor /ATSH/ Kaq shumë vende për të zbuluar në botë. Shumë njerëz janë të etur për t’i parë ato.
Turizmi ndërkombëtar arriti rreth 90% të niveleve para pandemisë në vitin 2023 dhe Shtetet e Bashkuara të Amerikës lëshuan një numër rekord pasaportash.
Dhe nëse keni vizituar ndonjë destinacion popullor gjatë verës, me siguri ka qenë më i mbushur me njerëz se kurrë.
Pra, ndoshta është koha për të parë vendet që janë ende kryesisht të pazbuluara, ose joshëse jashtë sezonit, ose shpesh të anashkaluara për qytetet ose fqinjët e tyre më të mëdhenj.
Ndoshta është koha për të shkuar drejt vendeve që po ua bëjnë më të lehtë udhëtimin turistëve dhe atyre që i kushtojnë vëmendje të madhe nxitjes së turizmit që është i qëndrueshëm.
“CNN Travel” zgjodhi 24 vende mes tyre edhe Shqipërinë për t’u vizituar në vitin 2024.
Shqipëria
E vendosur në bregdetin e Adriatikut midis Greqisë dhe Malit të Zi, është për t’u habitur që Shqipëria nuk ishte kaq popullore si destinacion plazhi më parë.
Por çmimet e saj miqësore me portofolin kanë parë një lulëzim të turizmit gjatë viteve të fundit.
Në vitin 2023, një numër rekord italianësh u dyndën në të gjithë Adriatikun për pushimet e tyre të volitshme verore.
Në vitin 2024 pritet të hapet një aeroport i ri në Vlorë, në bregdet, që do të lehtësojë udhëtimet në plazh.
Por, Shqipëria ofron shumë më tepër sesa bregdetin e saj.
Vendi ka një kulturë të pasur, duke përfshirë historinë e krishterë dhe myslimane, me qendra historike në qytete si Berati dhe Gjirokastër, si dhe peizazhe malore mahnitëse, Thethi është më i popullarizuari.
Në vitin 2023, Vjosa e Shqipërisë prej 168 miljesh (270 kilometrash) u shpall zyrtarisht parku i parë kombëtar i lumit të egër në Evropë. //a.i/


