KINEMA – Vdes Lee Sun-kyun, fitues i Oscar-it me filmin “Parasite”
SEUL, 27 dhjetor /ATSH-DPA/ – Aktori koreano-jugor, Lee Sun-kyun, i filmit fitues të çmimit Oscar “Parasite” u gjet i vdekur në Seul.
Policia fillimisht zbuloi një person të ulur pa ndjenja në një makinë në një park në kryeqytetin Seul të mërkurën në mëngjes, njoftuan transmetuesit koreano-jugor dhe agjencia kombëtare e lajmeve Yonhap.
Ai më vonë u identifikua si aktori 48-vjeçar.
Policia nuk e ka përjashtuar mundësinë e vetëvrasjes.
Lee ishte nën hetim për përdorim të dyshuar të drogave të paligjshme.
Lee ishte tashmë një aktor i njohur në Korenë e Jugut përpara suksesit mbarëbotëror të “Parasite”.
Filmi i Bong Joon-ho 2019 mblodhi katër çmime Oscar dhe bëri historinë e Oscar-it si fituesi i parë në gjuhë të huaj për filmin më të mirë./ /os/


