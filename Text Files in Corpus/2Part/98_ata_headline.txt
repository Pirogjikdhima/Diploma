Kredi me zero interes për bluzat e bardha, Koçiu: 85 kuota të plotësuara, do rihapim thirrjen
TIRANË, 29 dhjetor/ATSH/ Punonjësit e policisë së shtetit, mjekët dhe forcat ushtarake do të mund të përfitojnë kredi me zero përqind interes për blerjen e banesës.
Kjo nismë e qeverisë është ndërmmarë për të mbështetur punonjësit që ofrojnë shërbim pranë qytetarëve, ku 100 kuota shkuan vit për bluzat e bardha.
Ministrja e Shëndetësisë dhe Mbrojtjes Sociale, Albana Koçiu tha në një intervistë në medie se nga aplikimet që u hapën në shtator janë plotësuar 85 kuota
Ajo informoi se së shpejt do të rihapet thirrja për plotësimin e kuotave të mbetura.
“Kjo ishte një nismë në mbështetje të të gjithë punonjësve që ofrojnë shërbim pranë qytetarëve. U hapën 300 kuota për harkun kohor 2023-2024, për Forcat e Mbrojtjes, policët dhe personelin mjekësor. 100 kuota iu dedikuan mjekëve. Aplikimi u bë online nga e-Albania në shtator. Janë plotësuar 85 kuota dhe do ta rihapim thirrjen për kuotat e mbetura”, u shpreh Koçiu


