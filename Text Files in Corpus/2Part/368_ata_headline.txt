AKU kontrolle në Fier dhe Korçë, gjobit 2 subjekte
TIRANË, 26 dhjetor/ATSH/ Autoriteti Kombëtar i Ushqimit, kreu inspektime në dy subjekte me aktivitet “market” dhe “prodhim, përpunim produkti mish dhe nënproduktet e tij” në Korçë dhe Fier.
Nga kontrolli i ushtruar në ambientet e subjektit në qytetin e Fierit, ka rezultuar se subjekti ka problematika në plotësimin e dokumentacionit. Ndërsa, nga kontrolli i ushtruar në subjektin me aktivitet “market” në qytetin e Korçës, u konstatua tregtim i produkteve ushqimore me afat të kaluar përdorimi.
Për shkeljet e konstatuara, trupa inspektuese vendosi masat administrative me gjobë në vlerën totale të 400 mijë lekëve, si dhe masën bllokim produkti me destinacion asgjësim.


