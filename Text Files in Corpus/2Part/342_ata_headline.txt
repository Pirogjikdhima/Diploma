Bashkohen dy anët e tunelit të Murrizit, Rama: Viti 2024 vulos fundin e kësaj vepre kaq sfiduese
Kryeministri vlerësoi përshpejtimin e punimeve për bashkimin e dy anëve të tunelit.
“Ishte shenjë e mirë që u hap para se të mbarojë viti se këtë nuk e prisnim, ishte përshpejtim. Ta ta mbarojmë me kulmin e cilësisë”, tha ai.
Ndërsa Balluku informoi se tuneli i Murrizit përbëhet nga dy tube që lidhen me njëri-tjetrin me 11 nyje lidhëse.
“Gjatësia e tunelit kryesor është 3789 metra, ndërsa e tunelit ndihmës 3791 metra. Tuneli kryesor ka një lartësi prej 6.8 metrash”, informoi Balluku.
Sipas saj, “kjo ishte një vepër infrastrukturore jashtëzakonisht sfiduese”.
“Jemi përballur me shumë sfida. Gjeologjia ishte totalisht e paqëndrueshme. Volumet e gërmimit kanë qenë të mëdha. Është punuar me 4 fronte njëkohësisht dhe na janë dashur më shumë se 1400 ditë për tunelin ndihmës dhe dhe 1600 ditë për tunelin e madh”, tha ajo.


