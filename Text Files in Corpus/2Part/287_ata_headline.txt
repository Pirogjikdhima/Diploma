Qendër e re shërbimesh të transportit në Mat, në ndihmë të 13 mijë drejtuesish mjetesh
TIRANË, 27 dhjetor/ATSH/ Viti 2024, do i gjejë bashkitë Burrel dhe Klos me një qendër të mirëfilltë shërbimesh të transportit rrugor, e cila po merr formë dita-ditës.
Drejtoria e Përgjithshme e Shërbimit të Transportit Rrugor bën të ditur se punimet po ecin me ritme të shpejta, në objektin e ri, ndërtimin e kapanonit të QKT dhe oborrit funksional.
Sipas DPSHTRR-së, ndërtimi i qendrës do tu shërbejë rreth 13 mijë drejtuesve të mjeteve dhe një flote prej 6 mijë mjetesh duke shkurtuar distancat me mesatarisht 162 km vajtje-ardhje me DRSHTRR Dibër.


