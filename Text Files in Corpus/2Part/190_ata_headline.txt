Siguria ushqimore, Denaj: Rregullojmë tarifat në laboratorët e referencës për produktet plehruese
TIRANË, 28 dhjetor /ATSH/ Qeveria miratoi sot një projektvendim të rëndësishëm që lidhet me Sigurinë Ushqimore.
Ministrja e Bujqësisë dhe Zhvillimit Rural, Anila Denaj tha për mediet se, “projektvendimi rregullon tarifat të cilat kryhen në laboratorët e referencës për produktet plehruese, si ato që janë institucione shtetërore dhe ato që janë private”.
Sipas saj, ky është një projektvendim i akorduar me Ministrinë e Financave dhe Ekonomisë dhe do t’i vijë në ndihmë fermerëve jo vetëm në aspektin e cilësisë, por njëkohësisht dhe në nxitjen më tej të ministrisë, që e ka përgjegjësi për të zhvilluar një infrastrukturë të plotë laboratorike “, u shpreh Denaj.
Ministrja Denaj bëri të ditur se, “vitin që vjen rritet me 25% buxheti në funksion të laboratorëve për të siguruar më shumë certifikime të sa më shumë subjekteve, që kanë nevojë, jo vetëm për produktet e brendshme, në konsum të brendshëm, por mbi të gjitha për eksportet”.


