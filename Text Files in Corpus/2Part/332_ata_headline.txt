Investimet e huaja në pasuri të paluajtshme, shënuan vlerën 95 milionë euro
TIRANË, 26 dhjetor /ATSH/ Sektori i pasurive të paluajtshme po kryeson investimet e huaja direkte për të dytin vit radhazi, bëri të ditur Banka e Shqipërisë.
Sipas statistikave, për tremujorin e tretë të këtij viti investimet e të huajve në pasuri të paluajtshme në Shqipëri arritën vlerën e 95 milionë eurove.
Krahasuar me të njëjtën periudhë të vitit të kaluar, investimet e të huajve në këtë sektor u rritën me 24%.
Ndërkohë që investimet e huaja në pasuri të paluajtshme për 9-mujorin 2023 arritën vlerën e 222 milionë eurove.
Paralelisht me investimet në këtë sektor, sipas BSH-së është rritur edhe kredia për blerje pasurish të paluajtshme nga 430 milionë lekë, në muajin korrik, kredia për sektorin e pasurive të paluajtëshme ka kërcyer në shtator në 2.8 miliardë lekë.


