Osmani, ushtarëve të rinj: Jam krenare që jeni trashëgimtarë të UÇK-së
PRISHTINË, 29 dhjetor/ATSH/- Forcës së Sigurisë së Kosovës i janë bashkangjitur edhe një gjeneratë e ushtarëve të rinj. 325 pjesëtar të rinj të kësaj force janë betuar për shërbim në këtë institucion, numër ky më i larti që ka diplomuar ndonjëherë në ushtri.
Të pranishëm në këtë ceremoni ishin edhe autoritetet më të larta shtetërore, të cilët njëherazi u shprehen krenarë më të arriturat e FSK-së.
Presidentja e vendit, Vjosa Osmani është shprehur krenare nga ky sukses i ushtareve të rinj, për të cilën tha se të njëjtit janë trashëgimtarë të UÇK-së.
Osmani tha se në cilësi të komandantes supreme përveç mirënjohjes dhe vlerësimit të lartë për sukseset dhe të arriturat e FSK-së, ka qenë vazhdimisht e interesuar për statusin e mirëqenies sociale ekonomike të personelit ushtarak të Forcës sonë, me ç’rast shtoi se gjatë vitit të ardhshëm do t’i adresojnë me prioritet çështjet e përmirësimit të mirëqenies socio-ekonomike.
Në anën tjetër, kryeministri i vendit, Albin Kurti derisa është shprehur krenar me të arriturat e Forcës së Ushtrisë së Kosovës, është zotuar para ushtarëve që qeveria do t’i përkrahë gjithmonë këtë institucion.


